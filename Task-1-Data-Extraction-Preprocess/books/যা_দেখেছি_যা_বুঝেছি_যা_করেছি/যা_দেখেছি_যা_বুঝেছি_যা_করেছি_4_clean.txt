
-না ভাই, আমাদের সময় নেই৷ অতি কষ্টে পালিয়ে বেচেছি। নদীর ওপারে না পৌঁছার
আগে আমরা নিরাপদ নই ৷ খান সেনারা আমাদের মত সবাইকে হন্য হয়ে খুঁজে
বেড়াচ্ছে । দেখতে পেলে রক্ষা নেই । কুকুরের মত গুলি করে মারবে ।

-আমি দৌড়ে গিয়ে বাবুনের সহায়তায় বালতি করে পানি এনে তাদের খাওয়ালাম।
পানি খাবার পর ওরা কিছুটা প্রকৃতস্থ হল

-আপনাদের এ অবস্থা কেন? জিজ্ঞেস করলাম ।

-ভাই হানাদার বাহিনী সব শেষ করে ফেলেছে। তারা মাঝরাতে অতর্কিতে হামলা
করে পিলখানা, পুলিশ লাইন ও ক্যান্টনমেন্টের বাঙ্গালী ইউনিটগুলির উপর। ঘুমন্ত
অবস্থায় মারা গেছে হাজার হাজার সৈনিক যারা পেরেছে তারা পালিয়ে বেচেছে
আমাদের মত। বস্তিগুলো আগুন দিয়ে পুড়িয়ে দেয়া হয়েছে। ইউনিভার্সিটির
হলগুলোকে গোলার ঘায়ে ধুল্যিসাৎ করে দেয়া হয়েছে! মারা গেছে অসংখ্য
ছাত্র-ছাত্রী । সমস্ত শহরে আর্মি টহল দিচ্ছে ৷ কাউকে দেখে এতটুকু সন্দেহ হলেই গুলি
করে হত্যা করা হচ্ছে। আপনাদের মত তরুণরাই ওদের টার্গেট । ভাই আপনারাও
পালান। চলে যান শহর ছেড়ে গ্রামে ৷ হানাদার বাহিনীর কবল থেকে জাতিকে বাঁচাতে
হলে গড়ে তুলতে হবে প্রতিরোধ সংগ্রাম । এ সংগ্রামে আপনাদের মত তরুণ যুবকদের
প্রয়োজন হবে সবচেয়ে বেশি৷ আচ্ছা চলি ভাই ৷ বেচে থাকলে দেখা হবে ইনশাল্লাহ্‌ ৷

বিদায় জানিয়ে একইভাবে দৌড়ে চলে গেল ওরা ৷ জোয়ান ভাইদের কথা শুনে স্তম্ভিত
হয়ে গিয়েছিলাম সবাই ৷ একি ব্যাপার! কি করে এতটা বর্বর আর হিংস্র হয়ে উঠতে
পারল পাকিস্তানের শাসকরা! তাদের হঠকারী পদক্ষেপ পাকিস্তানের অখন্ডতার মূলেই
কুঠারাঘাত হেনেছে। এরপর পূর্ব পাকিস্তান কোনক্রমেই আর পাকিস্তানের অংশ
হিসাবে থাকতে পারে না। স্বাধীন বাংলাদেশ কায়েম করেই এই ন্যাক্কারজনক শ্বেত
সন্ত্রাসের জবাব দিতে হবে। কারফিউ উঠিয়ে নেয়ার সুযোগে বাইরে বেরিয়ে অবস্থাটা
স্বচক্ষে একটু দেখে আসার ইচ্ছে হল। বাসায় ফিরে প্রস্তাবটা দিতেই মা, বাবুন এবং
নিম্মী সঙ্গে যেতে চাইলো। কোন যুক্তিই তারা শুনলনা। একা আমাকে কিছুতেই
ছাড়বে না ওরা ৷ অগত্যা চারজনই গাড়ি নিয়ে বেরিয়ে পরলাম রাস্তায় অসম্ভব ভীড় ৷
লোকজন, যানবাহন সবই ছুটে চলেছে উর্ধ্বশ্বালে। সবাই চলেছে নিরাপদ আশ্রয়ের
খোঁজে ৷ কেউ বেরিয়েছে অতি প্রয়োজনীয় জিনিসপত্র কিনতে ৷ বাসার কাছের বস্তি
পুড়িয়ে দেয়া হয়েছে। সমস্ত বস্তি লোকশূন্য । নিউমার্কেটের পাশে, কাটাবন, নীলক্ষেত
বস্তিরও একই অবস্থা ৷ সমস্ত পিলখানা আর্মি ঘিরে রেখেছে । প্রতিটি রাস্তায় মেশিনগান
ফিট করা খান সেনা বহনকারী ট্রাকগুলো টহল দিচ্ছে । রাস্তার স্ট্র্যাটেজিক পজিশনে
ট্যাংক মোতায়েন করা হয়েছে। ইউনিভার্সিটি এলাকা একদম ফাঁকা । থমথম করছে।
ইকবাল হল (ছাত্র সংগ্রাম পরিষদের কেন্দ্রন্থল), জগন্নাথ হল. রোকেয়া হল মর্টার ও

যা দেখেছি, যা বুঝেছি, যা করেছি ১৬৬


 

ট্যাংক ফায়ারে ইট ও কংক্রিটের ধ্বংসস্তূপে পরিণত হয়েছে। হলগুলোর মাঠে
বুলড্রেজার দিয়ে গণকবর খুঁড়ে পুতে দেয়া হয়েছে মৃত ব্যক্তিদের লাশগুলো ৷ রোকেয়া
হলের কাছে এ ধরণের একটি গণকবরে তাড়াহুড়া করে পুতে রাখা একটি লাশের
দু'টো পা বেরিয়ে রয়েছে দেখতে পেলাম । দেখে আতঁকে উঠলাম সবাই ৷ মিলিটারি
গাড়িগুলো থেকে খান সেনারা অদ্ভুত দৃষ্টিতে তাকিয়ে দেখছিল আমাদের ৷ হঠাৎ  আমার
খেয়াল হল এভাবে ঘোরাফেরা করাটা মোটেও নিরাপদ নয়। বাসাবো, রামপুরা টিভি
ষ্টেশন, কমলাপুর রেল ষ্টেশন, রেডিও স্টেশন ঘিরে রেখেছে শত শত আর্মি । কালো
পোষাক পরিহিত মিলিশিয়া বাহিনীকেও নামানো হয়েছে! সব জায়গায় বস্তিগুলো
পুড়িয়ে দেয়া হয়েছে দু'রাতের মধ্যেই । মালিবাগে তোদের বাসায় সবার খবর নিতে
গেলাম ৷ আমাদের দেখে চাচা অবাক হয়ে গেলেন। ভীষণ রেগে গিয়ে মাকে বললেন.
'কোন সাহসে আপনারা বেরিয়েছেন? এক্ষুনি ফিরে যান। যত তাড়াতাড়ি সম্ভব বাসা
ছেড়ে গ্রামে চলে যান নদী পার হয়ে। আমরাও সরে পড়ছি। ঢাকা শহর মোটেও
নিরাপদ নয়৷” চাচার কথা শুনে তক্ষুনি আমরা ফিরে এলাম লালবাগে ৷ ঘটনার
ব্যাপকতা জোয়ান ভাইদের বর্ণনার চেয়েও অনেক বেশি । বাসায় ফিরে সবাই সেদিনই
বুড়িগঙ্গা পার হয়ে গ্রামে চলে গিয়েছিলাম। আশ্রয় নিয়েছিলাম পরিচিত একজনের
বাড়িতে । সেখানে আমাদের থাকতে হয় তিনদিন তিনরাত। ইতিমধ্যে শহরের
পরিবেশ কিছুটা শান্ত হয়ে এসেছে। পুরো ঢাকা শহর আর্মি তাদের নিয়ন্ত্রণে নিয়ে
এসেছে। অবস্থা কিছুটা স্বাভাবিক হওয়ায় আমরা আবার ফিরে এলাম লালবাগে ৷ বাড়ি
ছেড়ে লুকিয়ে থাকলে কর্তৃপক্ষের মনে সন্দেহের উদ্রেক হতে পারে ভেবেই আমরা
ফিরে আসতে বাধ্য হয়েছিলাম চাচা পদস্থ সরকারি চাকুরে ৷ সরকারি কর্মচারীদের
যার যার চাকুরিস্থলে অবিলম্বে যোগদান করার জন্য রেডিও, টেলিভিশনে ক্রমাগত
নির্দেশ জারি করা হচ্ছিল; ফলে বাধ্য হয়ে চাচারাও ঢাকায় ফিরে আসেন কয়েকদিন
পর। ইতিমধ্যে চট্টগ্রাম বেতার থেকে জিয়াউর রহমানের স্বাধীনতার ডাক দেশের
জনগণ শুনতে পেয়েছে। তার ডাকে সাড়া দিয়ে প্রতিরোধ সংগ্রামে ঝাপিয়ে
সেনারা । ঢাকা পাক বাহিনীর নিয়ন্ত্রণে থাকলেও সংগ্রামী বাঙ্গালী সেনারা দখল করে
নিয়েছিলেন চট্টগ্রাম, খুলনা, কুমিল্লা, যশোর, রাজশাহী, রংপুর, দিনাজপুর ও
মফস্বলের অন্যান্য শহরগুলো। তাদের সাথে স্বতঃস্কুর্ত সহযোগিতায় সাড়া
দিয়েছিলেন স্থানীয় প্রশাসন, রাজনৈতিক নেতৃবৃন্দ, কর্মী, ছাত্র জনতা। সব জায়গায়
শুরু হয়ে গিয়েছিল প্রতিরোধ সংগ্রাম । সদ্য সংগঠিত মুক্তি বাহিনী প্রবল বিক্রমে
প্রতিহত করে চলেছিল পাক বাহিনীর আক্রমণ । সামরিক বাহিনীর বাঙ্গালী সদস্যরা
মুক্তিযোদ্ধাদের প্রশিক্ষণের ব্যবস্থা করেছিলেন বিভিন্ন স্থানে, নিজ উদ্যোগে ৷ প্রধান
শহরগুলো পুনর্দখল করার জন্য ঢাকা থেকে Re-inforecment পাঠানো হচ্ছিল
বিপুল সংখ্যায়। পরিণামে প্রধান শহরগুলো এপ্রিলের প্রথম সপ্তাহের মধ্যেই পাক

যা দেখেছি, যা বুঝেছি, যা করেছি ১৬৭


 

বাহিনী মুক্তিফৌজের হাত থেকে পূনর্দখল করে নিতে সক্ষম হয়। Defensive tactics
গ্রহণ করে মুক্তিযোদ্ধারা শহর ছেড়ে গ্রামে গিয়ে নিজেদের দীর্ঘস্থায়ী গেরিলা
যুদ্ধের প্রস্তুতি নেবার সিদ্ধান্ত নেন। অনেক ইউনিট সীমান্ত ক্রস করে ভারতে গিয়ে
স্থাপন করেন তাদের Re-organization ক্যাম্প। পাক বাহিনীর অমানুষিক
অত্যাচারে অতিষ্ট হয়ে প্রাণ ভয়ে হাজার হাজার শরনার্থী ভারতের মাটিতে আশ্রয় গ্রহণ
করে। শরনার্থীদের বেশিরভাগই ছিল সংখ্যালঘু হিন্দু সম্প্রদায়ের। ভারত সরকার
তাদের প্রচার মাধ্যমগুলোর মাধ্যমে বাংলাদেশের স্বাধীনতা সংগ্রামকে পরোক্ষভাবে
সমর্থন জানায় । মানবিক কারণের অযুহাতে শরনার্থীদের আশ্রয় দেবার সিদ্ধান্তও
ঘোষণা করেন। এই ঘোষণার পরিপ্রেক্ষিতেই মুক্তি বাহিনীর কমান্ডাররা যার যার
ফৌজ নিয়ে ভারতের মাটিতে অস্থায়ীভাবে আশ্রয় গ্রহণ করেছিলেন ৷ সুসজ্জিত এবং
সুশিক্ষিত পাক বাহিনীকে তাৎক্ষনিক সম্মুখ সমরে পরাস্থ করা কিছুতেই সম্ভব ছিলনা
বলেই নিজেদের Re-organize করে দীর্ঘস্থায়ী গেরিলা যুদ্ধের প্রস্তুতি এহণের জন্যই
এই সিদ্ধান্ত নিয়েছিলেন তারা। একমাত্র দীর্ঘস্থায়ী জাতীয় মুক্তি সংগ্রামের মাধ্যমেই
পাক বাহিনীকে পরাজিত করে দেশকে স্বাধীন করা সম্ভব ৷ জাতি যখন মুক্তি সংগ্রামে
লিপ্ত তখন ১৭ই এপ্রিল ভারত সরকারের সাথে আলোচনার মাধ্যমে আওয়ামী লীগ
হঠাৎ করেই গঠন করে প্রবাসে অস্থায়ী সরকার। দেশবাসী সে খবর জানতে পারে
বিদেশী প্রচার মাধ্যমের প্রচারণায় । কোলকাতার মিশনের ডিফেকশ্‌নের খবরও আমরা
জানতে পারি। এ খবর জানার পর পরিবারের সবাই বিশেষভাবে চিন্তিত হয়ে পড়েন।
বাবাও ডিফেক্ট করেছেন সবার সাথে ৷ খবর পেলাম তার এ সিদ্ধান্তে ক্ষুব্ধ হয়ে উঠেছে
পাকিস্তান সরকার। প্রতিশোধের আক্রোশে উপযুক্ত পদক্ষেপ নিশ্চয়ই গ্রহণ করবে
সামরিক জান্তা । সবাই একমত হলেন, আমাদের আর লালবাগে থাকা ঠিক হবে না!
সরে পরতে হবে। সিদ্ধান্ত অনুযায়ী আমি, মা ও নিম্মী বাসা থেকে পালিয়ে গিয়ে
আশ্রয় নিলাম আমাদেরই এক ফুপুর বাড়ি ৷ কোন জায়গায় বেশিদিন একনাগাড়ে থাকা
ঠিক নয়। তাই আমরা পালিয়ে বেড়াতে লাগলাম বাড়ি থেকে বাড়ি। এভাবে আমরা
আশ্রয় নিয়েছিলাম আনু মামার বাড়ি, শহিদ মামার শ্বশুড় বাড়ি,আত্মীয় অগ্রণী ব্যাংকের
 ম্যানেজার পেরু মামার বাড়িতে ৷ সে বাড়িতেই ঘটল বিভ্রাট। একদিন
গোয়েন্দা বিভাগের একজন অফিসার এলেন পেরু মামার বাসায় কোন এক কাজে
সেখানে ঘটনাক্রমে তিনি মাকে হঠাৎ করে দেখে ফেলেন। মিসেস চৌধুরীকে চিনতে
বিন্দুমাত্র কষ্ট হল না তার। সন্দেহপ্রবন হয়ে ফিরে গেলেন ভদ্রলোক। তিনি জাতীয়
গোয়েন্দা বিভাগের সদর দপ্তরে খবরটা পৌছে দেন। পরদিনই পেরু মামার বাড়ি ও
লালবাগের বাসায় একই সাথে রেইড করা হল আমাদের খোঁজে । কিন্তু ভদ্রলোকের
ভাবসাব বুঝে আমরা ভদ্রলোক চলে যাবার সঙ্গে সঙ্গেই পেরু মামার বাড়ি ছেড়ে
অন্যত্র চলে যাই। এভাবে আমরা বেঁচে যাই সে যাত্রায়। এ ঘটনা থেকে পরিষ্কার বুঝা
গেল পাকিস্তানী গোয়েন্দা বিভাগ প্রতিশোধ হিংসায় হন্য হয়ে খুঁজে বেড়াচ্ছে

যা দেখেছি, যা বুঝেছি, যা করেছি ১৬৮


 

আমাদের ৷ বাংলাদেশে আর থাকা সম্ভব নয়। পালিয়ে যেতে হবে সীমান্ত পেরিয়ে
ইতিমধ্যে স্বপন, বদি ওরা সবাই মুক্তিযুদ্ধে যোগ দিয়েছে৷ আমিও যাব তাদের সাথে ৷
মা বাধ সাধলেন, "মুক্তিযুদ্ধে যাবে সেতো গর্বের কথা ৷ কিন্তু তার আগে আমাদের
কোলকাতায় তোমার বাবার কাছে পৌঁছে দেবার দায়িত্ব নিতে হবে তোমাকে ৷
আমাদের পৌছে দিয়ে তুমি যুদ্ধে যাবে তার আগে নয়।' মার যুক্তিসঙ্গত অনুরোধ
উপেক্ষা করার অবকাশ নেই৷ মা ও সমর্থ বোনের পালিয়ে যাবার দায়িত্ব যার তার
উপর বিশ্বাস করে দিয়ে দেয়া চলে না। আমাকেই নিতে হবে এ কঠিন দায়িত্ব ।
পালাবার পরিকল্পনা প্রণয়নে ব্যস্ত হয়ে পড়ি। ঠিক করা হয় ঢাকা থেকে পালিয়ে যাব
নানা বাড়ি নবীনগর । সেখান থেকে সুযোগ মত কস্‌বা সেক্টর দিয়ে আগরতলায় পাড়ি
জমাতে হবে৷ নবীনগর থেকে কি করে বর্ডার ক্রস করতে হবে সেটা নবীনগর গিয়েই
ঠিক করতে হবে অবস্থা বুঝে । আনু মামা ,আলতু নানাকে সঙ্গে নিয়ে মা, নিম্মী ও
আমি এক রাতে নরসিংদী হয়ে নবীনগর এসে পৌঁছালাম ৷ ঢাকা থেকে নরসিংদীর
গাড়িতে ৷ সেখান থেকে লঞ্চে নবীনগর একদম বাড়ির ঘাটে। নবীনগর গ্রামে খান
সেনারা তখনও হানা দেয়নি । কিন্তু তবুও দলে দলে হিন্দুরা সব বসতবাটি ছেড়ে চলে
যাচ্ছিল ভারতে। বর্ধিষ্ণু নবীনগর গ্রামে খা বাড়ি বিশেষ পরিচিত ৷ বড় আব্বা ও নানা
দাপটশালী জমিদার হিসাবে এক কালে দশ গ্রামে বিশেষ শ্রদ্ধার পাত্র ছিলেন ৷ বড়
আব্বাকে বৃটিশ সরকার খেতাবেও ভূষিত করেছিল। প্রাসাদপোম জমিদার বাড়ির
সামনে জোড়া দীঘি। নবীনগরের মুক্ত পরিবেশে পৌঁছে সবাই হাঁফ ছেড়ে বাচঁলাম।
আনু মামা দু'একদিন বিশ্রাম করে ঢাকায় ফিরে গেলেন। তার পুরো পরিবার তখনও
রয়েছে সেখানে । খান সেনাদের চোখে ফাঁকি দিয়ে আমরা পালিয়ে আসতে পারায়
বাড়ির সবাই মহাধুশি। নবীনগরের শান্ত পরিবেশ এবং প্রকৃতির নির্মল সংস্পর্শে
কয়েক দিনেই ভুলে গেলাম ঢাকার দুর্বিষহ দিনগুলোর কথা৷ ২৫-২৬শে মার্চ রাতের
লোমহর্ষক অভিজ্ঞতা, বাড়ি বাড়ি লুকিয়ে প্রাণ বাঁচাবার বিড়ম্বনা, ২৭শে মার্চ সকালের
তিক্ততা সবকিছুই দুঃস্বপ্নের মত অতীত হয়ে গিয়েছিল আমাদের কাছে। সনাতন দা
গ্রামের বাড়ির মুরুব্বীদের একজন । পুরনো বিশ্বাসভাজন আপনজন । বংশানুক্রমে
তারা খাঁ বাড়ির জমিদারী তদারক করে এসেছেন। তিনিই সব দায়িত্ব নিলেন
আমাদের বর্ডার পার করে দেবার। সার্বিক দেখাশুনা ও পালাবার পরিকল্পনার দায়িত্ব
নিয়েছিলেন অত্যস্ত বিচক্ষণ ও অসাধারণ বুদ্ধির অধিকারিনী সবার অতি আদরের ছোট
নানী বেগম আমির আলী খান ও কবির । ছোট নানীর বড় ছেলে, হবিগঞ্জের এসডিও
(SDO) জনাব আকবর আলী খান (খসরু মামা) খান সেনাদের শ্বেত সন্ত্রাসের
বিরোধিতায় ইতিমধ্যেই বিদ্রোহ ঘোষণা করে প্রতিরোধ সংগ্রাম গড়ে তুলেছিলেন এবং
সেই সময় আগরতলায় মুক্তিযোদ্ধাদের সাথে অবস্থান করছিলেন। ঠিক হল
আগরতলাতে খসরু মামার কাছেই যাব আমরা ৷ একই গ্রামের কলেজ পড়ুয়া ছেলে
মোমেন আমাদের গাইড হয়ে সঙ্গে যাবে। সনাতন দা যাত্রার সব বন্দোবস্ত করে

যা দেখেছি, যা বুঝেছি, যা করেছি ১৬৯

 

দেবেন। অসম্ভব উপস্থিত বুদ্ধির অধিকারী তরুণ যুবক মোমেন অসীম সাহসীও বটে ।
ইতিমধ্যেই সে কয়েকটি শরনার্থী দলকে আগরতলায় নিজ তদারকিতে পৌঁছে দিয়ে
এসেছে খান সেনাদের বুড়ো আঙ্গুল দেখিয়ে। কসবা সেক্টর দিয়ে আগরতলা
পৌঁছানোর চোরা রাস্তাগুলো ওর নখদর্পণে। ঠিক হল নৌকাযোগে মেঘনা, তিতাস
পাড়ি দিয়ে খরস্রোতা গোমতী নদী বেয়ে কুমিল্লা ব্রাহ্মণবাড়িয়া GT Road পর্যন্ত
গিয়ে তারপর পদযাত্রা । বর্ডার পার হওয়ার পর পথিমধ্যে পড়বে একটি বড়সড়
বাজার। সেখান থেকে ভাড়াটে গাড়িতে আগরতলা । বড় একটা গয়না নৌকা ঠিক
করলেন নানী ও সনাতন দা। মাঝি-মাল্লারা সবাই অত্যন্ত বিশ্বস্ত । দুর্যোগপূর্ণ এক
ঝড়ের রাতে আল্লাহ্‌র নাম করে মোমেন, কবির ও আলতু নানাকে সঙ্গে করে নৌকায়
উঠে পাড়ি জমালাম এক অজানা ঠিকানায় । দুর্যোগের রাতে খান সেনাদের চোখ অতি
সহজেই ধুলো দিয়ে পালিয়ে যাওয়া সম্ভব হবে বলেই ঝড়ের রাতে নৌকা যাত্রার
সিদ্ধান্ত নেয়া হয়েছিল । বদর বদর বলে মাঝি-মাল্লারা মেঘনার উত্তাল বুকে অন্ধকারে
নৌকা ভাসিয়ে দিল। ভাল করে সাঁতার জানিনা আমি ও নিম্মী দু'জনেই ৷ ঝড়ো
হাওয়ায় মেঘনা হয়ে উঠেছে বিক্ষুব্ধ । বিশাল ঢেউয়ের পাহাড় ভেঙ্গে নৌকা এগিয়ে
চললো দুলতে দুলতে ৷ ঢেউয়ের দোলা ও ঝড়ের তীব্রতার ভয়ে জড়োসড়ো হয়ে চুপ
করে বসে আল্লাহ্‌-রাসূলকে স্মরন করতে থাকলাম সবাই। এমনি করে সারারাত
একটানা নৌকা বেয়ে ফজরের ওয়াক্তে এক জায়গায় নৌকা ভেড়ালো মাঝিরা।
সেখানে নেমে পড়তে হল সবাইকে। শুরু হল পদযাত্রা । ধানক্ষেত, পাটক্ষেতের
আলের উপর দিয়ে, কাদা পলির উপর দিয়ে খালি পায়ে হেটে পাহাড়ী টিলাগুলো পার
হচ্ছিলাম ৷ পরনে সবার গ্রাম্য লেবাস । দুপুরের আগেই GT Road এর কাছে পৌছে
গেলাম আমরা । একটি পাটক্ষেতের মধ্যে সবাইকে লুকিয়ে রেখে মোমেন আর আমি
এগিয়ে গেলাম রাস্তাটা রেকি করতে । কিছুক্ষণের মধ্যেই ফিরে এলাম আমরা ৷ রাস্তা
ক্লিয়ার। ক্ষিপ্র গতিতে রাস্তা পার হয়ে দূরে চলে যেতে হবে যত তাড়াতাড়ি সম্ভব ।
দূরের জঙ্গলে গা ঢাকা দেবার আগে খান সেনাদের দৃষ্টিতে পড়লে রক্ষে নেই৷ নিঃঘাত
মৃত্যু। পরি কি মরি সবাই দৌড়ে ছুটে চলেছি রাস্তা ক্রস করার জন্য। আর একটু
গেলেই উঠু রাস্তা । হঠাৎ মোমেন বলে উঠল, 'সবাই শুয়ে পড়ুন, খান সেনাদের টহল
গাড়ি আসছে।' তার নির্দেশে সবাই ধানক্ষেতের কাঁদা পানিতে অসাড় হয়ে শুয়ে
পড়লাম । চারদিকে যতটুকু দৃষ্টি যায় ছোট ছোট পাহাড়, টিলা, ধান আর পাটের
ক্ষেত । লোকজনের চিহ্নমাত্র নেই৷ ধানক্ষেতের কাঁদা-পানিতে মুখগুজে পড়ে থেকে
সবাই প্রমাদ গুনছিলাম, 'যদি টহলদার খান সেনারা দেখে ফেলে!' ভয়ে নিম্মীর
দু'চোখ দিয়ে পানি গড়িয়ে পড়ছিল ৷ আল্লাহ্‌ই বাঁচানে ওয়ালা । খান সেনাদের গাড়িটা
অল্প কয়গজ দূর দিয়ে উত্তর দিকে চলে গেল। ওরা ধানক্ষেতে পড়ে থাকা মানুষগুলি
দেখতে পেল না। গাড়িটি অনেক দূরে দৃষ্টির অগোচরে চলে গেলে সবাই উঠে এক
দৌড়ে রাস্তা ক্রস করে অপরদিকের পাটক্ষেতে গিয়ে বসে পড়লাম ৷ একটু দম নেয়া

যা দেখেছি, যা বুঝেছি, যা করেছি ১৭০


 

দরকার। মা বেচারীর ডান পা'টা কিছুদিন আগে ভেঙ্গে গিয়েছিল ইউনিভার্সিটির সিড়ি
থেকে পিছলিয়ে গিয়ে ৷ ভাঙ্গা পা'টা দুনিয়ে ফুলে উঠেছে ।অসম্ভব সহ্য শক্তি মার ৷ মুখ
ফুটে কখনও নিজের অসুবিধার কথা ব্যক্ত করে না। তাই শুধু বলল, একটু দম নেয়া
যাক। আমি ও নিম্মী মার পায়ের অবস্থা দেখে বুঝতে পারলাম হাটতে ভীষণ অসুবিধে
হচ্ছে তার। বুঝতে পারলেও কিছুই করার নেই ৷ বাকিটা পথ হেটেই যেতে হবে
তাঁকে। মাঝামাঝি পথ অতিক্রম করেছি আমরা ৷ এখন থেকে বাকি পথের সব্টুকুই
পাহাড়ী উচু-নিচু পিচ্ছিল পথ ৷ সবাই কিছুটা চিন্তিত হয়ে পড়েছিলাম কিন্তু মুখে কিছুই
বললাম না। মাকে উৎসাহ দেবার জন্য হেসে বললাম, 'মা তুমি দেখছি হাটাতে
আমাদেরকেও হার মানিয়ে দিলে। কষ্ট হচ্ছেনা তো?' কোন জবাব না দিয়ে মা উঠে
দাড়াল । আবার শুরু হল হাটা । হাটতে হাটতে সন্ধ্যার সময় আমরা পৌছলাম সেই
বাজারে । বর্ডার এলাকার বাজার । কিন্তু শরণার্থীদের ভীড়ে পুরো বাজারটাই গমগম
করছে। চালের বস্তা ভর্তি অসংখ্য ট্রাক দাড়িয়ে আছে। মোমেন বলল, 'আমরা পৌঁছে
গেছি ।' ঐ চাল বাংলাদেশ থেকে স্মাগলড হয়ে চলে যাচ্ছে ইন্ডিয়ায়। কিছুদূর
এগুতেই বাজারের অন্যপ্রান্তে একইভাবে দাড়িয়ে আছে পাট ভর্তি ট্রাকের সারি।
ওগুলোও পাচাঁর হচ্ছে বাংলাদেশ থেকেই । দীর্ঘপথ চলায় সবাই তখন পরিশ্রাস্ত।
একটা চায়ের দোকানে বসে পানি, কিছু চা-নাস্তা খেলাম সবাই ৷ খাওয়া শেষে একটি
পুরনো জিপ গাড়ি ভাড়া করে আগরতলার পথে রওনা হলাম । ছোট্ট জিপটাতে প্রায়
১২জন যাত্রী ঠাসাঠাসি করে ঢোকালো ড্রাইভার । কিছুই বলার নেই। এটাই রীতি।
বাজার থেকে আগরতলার দূরত্ব প্রায় পঁয়ত্রিশ মাইল ৷ পুরনো সেকেন্ড ওয়ার্ল্ড ওয়ার
আমলের জিপ । ১২-১৪ জন যাত্রীর ভারে আর্তনাদ করতে করতে কোনমতে এগিয়ে
চললো আগরতলার পথে । কিছুদূর যাবার পর গাড়ি থামিয়ে বনেট খুলে পানি ঢেলে
বুড়ো ইঞ্জিনকে ঠান্ডা করতে হচ্ছিল বারবার। এভাবেই অতি কষ্টে রাত প্রায় ১২টায়
আমরা এসে পৌঁছালাম আগরতলা শহরে। শহর থেকে ৫-৬ মাইল দূরে এক পোড়া
রাজবাড়িতে খসরু মামা ও আরো কয়েকজন পদস্থ বাঙ্গালী অফিসার সপরিবারে
অবস্থান করছিলেন মোমেন জায়গাটা আগেই দেখে গেছে৷ জিপ থেকে নেমে রিক্সা
করে চলে গেলাম সেই আস্তানায় । রাজবাড়িতে পৌছে খুঁজে বের করতে বেগ পেতে
হল না খসরু মামাকে। খসরু মামা আমাদের সবাইকে দেখে অবাক,

-হেনা বুজি আপনারা?

-হ্যাঁ পালিয়ে এলাম। মোমেনই নিয়ে এসেছে আমাদের । ঢাকায় থাকা অসম্ভব হয়ে
পড়েছিল ।

-কথা পরে হবে । হাত-মুখ ধুয়ে খাওয়া-দাওয়া সেরে বিশ্রাম নিন ৷ মামা বললেন ।

যা দেখেছি, যা বুঝেছি, যা করেছি ১৭১


 

পথের ক্লান্তি. টেনশন. পেটের ক্ষুধা সব মিলিয়ে সবার অবস্থাই কাহিল ৷ শরীর ভেঙ্গে
পড়ছে ৷ মামার কথা অনুযায়ী রাজবাড়ির পুকুর থেকে হাত-মুখ ধুয়ে সবাই ফিরে এসে
দেখলাম, মামা ইতিমধ্যেই গরম ভাত, ডিম ভাজি এবং ডালের বন্দোবস্ত করে
ফেলেছেন । সেগুলো অমৃত মনে করে সবাই গোগ্রাসে পেট পুরে খেলাম ৷ খাওয়া
শেষে মামার ঘরেই ঢালা বিছানায় শুয়ে পড়লাম সটান । শোয়া মাত্রই গভীর ঘুমে
চেতনা হারালাম সবাই ৷ আল্লাহ্‌'তায়ালার পরম করুণায় ভালভাবেই আমরা পৌঁছে
গেলাম নিরাপদ আশ্রয়ে ।

পরদিন সকালে খসরু মামা কোলকাতায় যোগাযোগ করে চাচাকে বাপ্পিদের পৌঁছার
সংবাদ দিয়েছিলেন ৷ বাপ্পিরা নিরাপদ আশ্রয়স্থলে পৌঁছেছে জানতে পেরে জনাব
চৌধুরী আশ্বস্ত হলেন । ওদের যত তাড়াতাড়ি সম্ভব কোলকাতায় আনাবার বন্দোবস্ত
করবেন বলে খসরু মামাকে জানালেন জনাব চৌধুরী ৷ 8-৫ দিনের মধ্যেই প্লেনে করে
বাপ্পিদের কোলকাতায় যাবার বন্দোবস্ত হয়ে গেল ৷ সেই পর্যায়ে বাপ্পি খালাম্মাকে
জানাল, সে কোলকাতায় যাবে না। আগরতলাতে ওদের সাথে দেখা হয়েছিল মেজর
খালেদ মোশাররফ, ক্যাপ্টেন হায়দার, ক্যাপ্টেন নূরুল ইসলাম শিশু প্রমুখ
মুক্তিযোদ্ধাদের সাথে ৷ তাদের কাছ থেকে বাপ্পি জানতে পারে স্বপন, বদি ওরা সব
তখনও মেলাঘর ক্যাম্পে প্রশিক্ষণ নিচ্ছে । বাপ্পি ঠিক করল সেও মেলাঘর গিয়ে ওদের
সাথে ক্যাম্প যোগ দেবে। খালাম্মা তাতে বাধ সাধলেন। তাঁর এক কথা কোলকাতা
অব্দি ওদের পৌঁছে দেবার দায়িত্ব বাপ্পির। কোলকাতা পৌছাবার পরই বাপ্পি মুক্তিযুদ্ধে
যেতে পারবে; তার আগে নয়। বাপ্পির মনে ভয় ছিল কোলকাতায় একবার গেলে ওর
আর যুদ্ধে যাওয়া হবে না। জনাব চৌধুরীকেও কিছুতেই রাজি করাতে পারবে না। এ
ব্যাপারে কোন যুক্তিই তিনি মানবেন না। তাই একদিন সকালে বাপ্পি কাউকে কিছু না
বলে পালিয়ে চলে গেল মেলাঘর ক্যাম্পে । খালাম্মা এতে ভীষণভাবে উদ্বিগ্ন হয়ে
পড়লেন। খসরু মামা, জনাব তৌফিক ইমাম ও অন্যান্য সবাই খালাম্মাকে বোঝাবার
চেষ্টা করলেন। কিন্তু খালাম্মার এক কথা.'বাপ্পিকে কোলকাতা পর্যন্ত সাথে যেতে
হবে ।' অগত্যা ক্যাপ্টেন শিশুকে ডাকা হল। তিনি দূর সম্পকে বাপ্পিদের আত্মীয় ।
খালাম্মা শিশুকেই ধরে বসলেন, 'যে করেই হউক বাপ্পিকে মেলাঘর থেকে ফিরিয়ে
আনতে হবে ।' অগত্যা ক্যাপ্টেন শিশুকে তাই করতে হল। অবশ্য বাপ্পিকে বুঝিয়ে
রাজি করাতে অনেক কষ্ট হয়েছিল ক্যাপ্টেন শিশুর। এরপর খালাম্মাদের সাথে
বাপ্পিকেও তার ইচ্ছার বিরুদ্ধেই কোলকাতায় চলে আসতে হয়। কিছুদিনের মধ্যে
খসরু মামা! ও জনাব তৌফিক ইমামও সপরিবারে কোলকাতায় চলে এসে মুজিবনগর
সরকারে যোগদান করেন। কোলকাতায় পৌঁছার পর চাচার একগুয়েমির ফলে
বাপ্পিকেও ইচ্ছার বিরুদ্ধেই যোগ দিতে হয়েছিল হেডকোয়াটার্সেই ৷

যা দেখেছি, যা বুঝেছি, যা করেছি ১৭২

 

বাপ্পিদের গল্প শুনে সেদিন আমরা বিদায় নিয়ে ফিরে এসেছিলাম ৫৮নং বালিগঞ্জে ৷
সেখানে পৌছে দেখি কর্নেল ওসমানী তখন পর্যন্ত ফেরেননি। রাত ৯টার দিকে ফিরে
এলেন তিনি । আমরা একসাথে ডিনার করলাম । ডিনার শেষে আমাদের নিয়ে বসলেন
তিনি। সর্বপ্রথম কিভাবে স্বাধীনতা যুদ্ধ শুরু হল এবং শুরু থেকে কি অবস্থায় রয়েছে
যুদ্ধ বর্তমানে, সে বিষয় বিশদ বিবরণ দিলেন কর্নেল ওসমানী ।

তিনি শুরু করলেন, “তোমাদের মনে রাখতে হবে ২৫শে মার্চের পাক হানাদার
বাহিনীর বর্বরোচিত আক্রমণের পর ২৬শে মার্চ থেকে শত্রুর বিরুদ্ধে প্রতিরোধ
সংগ্রামে প্রথমে ঝাঁপিয়ে পড়েছিলেন ইষ্ট বেঙ্গল রেজিমেন্টের বাঙ্গালী সৈনিক, প্রাক্তন
ইপিআর, আনসার, মুজাহিদ ও সশস্ত্র পুলিশ বাহিনীর বীর জোয়ানরা। ২৬-২৭শে মার্চ
মেজর জিয়ার স্বাধীনতার ঘোষণায় সাড়া দিয়ে বীর জোয়ানদের সঙ্গে স্বতঃস্কুর্তভাবে
এসে যোগ দিয়েছিলেন ছাত্র, যুবক এবং আপামর জনসাধারণ । সর্বপ্রথম যুদ্ধ হয়
নিয়মিত পদ্ধতিতে । আর এই পদ্ধতিতে যুদ্ধ চলতে থাকে মে মাস পর্যন্ত । শত্রুকে
ছাউনিতে যথাসম্ভব আবদ্ধ রাখা এবং যোগাযোগের কেন্দ্রসমূহ তাদের কব্জা করতে না
দেয়ার জন্য নিয়মিত বাহিনীর পদ্ধতিতে যুদ্ধ করা হচ্ছিল । নীতি গ্রহণ করা হয়েছিল,
যত বেশি বাধা সৃষ্টি করা যায় তা সৃষ্টি করা হবে। যে সমস্ত ন্যাচারাল অবসট্যাকল
রয়েছে তা রক্ষা করতে হবে, সাথে সাথে শত্রুর প্রান্ত ভাগে এবং যোগাযোগের পথে
আঘাত হানতে হবে। মূলতঃ এটাই ছিল নিয়মিত বাহিনীর রণকৌশল। সংখ্যায়
তুলনামূলকভাবে কম হওয়া সত্ত্বেও নিয়মিত বাহিনী অত্যন্ত বীরত্বের সাথেই এ
পদ্ধতিতে যুদ্ধ করে । কোন কোন ক্ষেত্রে একটি রেজিমেন্টকে দু'টে ব্রিগেডের বিরুদ্ধেও
যুদ্ধ করতে হয়। সংখ্যায় কম থাকায় নিয়মিত বাহিনীর রণকৌশলে পরে কিছু
পরিবর্তন করা হয়েছিল৷ কমান্ডাররা ছোট ছোট পেট্রোল বা ছোট ছোট কোম্পানী,
প্লাটুনের অংশ দিয়ে শত্রুপক্ষের তুলনামূলক অধিক সংখ্যক সৈন্যকে Engaged করে
রাখছিলেন। একই সাথে শত্রুর উপর আচমকা হামলাও চালানো হচ্ছিল। এভাবেই
হচ্ছিল । সে সময় মুক্তিযোদ্ধা কমান্ডাররা বুঝতে পারছিলেন, কেবলমাত্র নিয়মিত
পন্থায় যুদ্ধ চালানো সম্ভব নয়। কারণ তখনকার পর্যায়ে মুক্তিযুদ্ধ পরিচালনা করছিল
সর্বমোট ৫টি ব্যাটালিয়ন । তাদের সাথে ছিল ইপিআর, আনসার, মুজাহিদ, পুলিশ,
ছাত্র, যুবক ও জনতা । কমান্ডাররা ছাত্র যুবকদের অল্প কিছুদিনের ট্রেনিং দিয়ে তাদের
হাতে অস্ত্র তুলে দিয়ে যোদ্ধার সংখ্যা বাড়ানোর চেষ্টা করেন। এ ধরণের শক্তি দিয়ে
পূর্ব পাকিস্তানে পাক বাহিনীর ৩-৪টি ডিভিশনকে বেশিদিন ঠেকিয়ে রাখা কিছুতেই
সম্ভব ছিল না। তাদের উপুর্যপরি আক্রমণের মুখে মুক্তিযুদ্ধের প্রতিরোধ ক্রমশঃই দুর্বল
হয়ে পড়ছিল । সে ক্ষেত্রে শত্রুপক্ষের এই বিশাল শক্তিকে ধ্বংস করে দেশকে স্বাধীন
করা অসম্ভব হয়ে উঠে। তখনই কমান্ডাররা অনুভব করেন তাদের প্রস্তুত হতে হবে

যা দেখেছি, যা বুঝেছি, যা করেছি ১৭৩


 

দীর্ঘস্থায়ী গেরিলা যুদ্ধের জন্য । এই পাঁচটি ব্যাটালিয়নকে কেন্দ্র করে গড়ে তুলতে হবে
এক বিশাল গেরিলা বাহিনী। একমাত্র বিশাল গণবাহিনীই পারবে শত্রুপক্ষের
সংখ্যাগরিষ্ঠতাকে নিউট্রেলাইজড করতে এ গণবাহিনী এমনভাবে সংগঠিত করতে
হবে যেমন মানুষের পেটের অস্ত্রে একটি শক্তিশালী জীবানু অন্ত্রটিকে ধ্বংস করে দিতে
পারে, তেমনি ভেতর থেকে শক্তিশালী দক্ষ গেরিলা বাহিনী শত্রুর অস্ত্রকেও বিনষ্ট করে
দেবে । এছাড়া দেশকে স্বাধীন করা সম্ভব নয়৷ কারণ শত্রুপক্ষের সংখ্যা বেশি ৷ ওদের
বিমান বাহিনী রয়েছে তাছাড়া সম্বলও তাদের অনেক বেশি।

কর্নেল ওসমানীর কথা শুনে মনে প্রশ্ন দেখা দিল? ২৫শে মার্চ রাতে পাক বাহিনী যদি
নিরীহ জনগণের উপর পৈশাচিক শ্বেত সন্ত্রাস না চালাত; একই সাথে ইষ্টবেঙ্গল
রেজিমেন্ট, ইপিআর, আনসার, মুজাহিদ, পুলিশ এবং অন্যান্য সামরিক ইউনিটগুলোর
বাঙ্গালী সদস্যদের উপর হামলা না চালাত; তবে কি স্বাধীনতা যুদ্ধের সূত্রপাত ঘটত?
স্বাধীনতার সংগ্রামে ঝাঁপিয়ে পড়তেন বাঙ্গালী বীর জোয়ানরা? এ ধাঁধার জবাব
ঐতিহাসিকরাই আগামীতে খুঁজে বের করবেন সে বিশ্বাস নিয়ে এগিয়ে চললাম ৷
কর্নেল ওসমানী বলে চলেছেন, “আমার বিশ্বাস ক্লাসিক্যাল গেরিলা ওয়ারফেয়ার করে
দেশ মুক্ত করতে হলে বহুদিন যুদ্ধ করতে হবে এবং ইতিমধ্যে আমাদের দেশ ধ্বংস
হয়ে যাবে। আমাদের সবচেয়ে বড় সম্পদ জনসম্পদ ৷ সেটা ধ্বংস হয়ে যাবে ৷”

জনাব ওসমানীর কথায় টিপিক্যাল মধ্যবিত্ত সুবিধাবাদী চিন্তাধারা পরিষ্কারভাবে ধরা
পড়ল। পৃথিবীর কোন জাতি তাদের মুক্তি অল্পত্যাগে পেয়েছেন বলে আমার জানা
নেই। যারা হয়তো বা পেয়েছেন তাদের সে স্বাধীনতা অর্থবহ হয়নি৷ প্রসুতির আঁতুর
ঘর থেকেই বিভিন্ন চক্রান্তের স্বীকারে পরিণত হয়েছে তাদের সে স্বাধীনতা । ভৌগলিক
স্বাধীনত৷ অর্জিত হলেও স্বাধীনতার সুফল জাতীয় মুক্তি অর্জন করা সম্ভব হয়নি।
নেতৃত্ব পৌছে দিতে পারেননি স্বাধীনতার সুফল জনগণের ঘরে ঘরে। অদৃশ্য
কলকাঠির নড়াচাড়ায় যে সমস্ত দেশ স্বাধীনতা পেয়েছে; সে সমস্ত দেশের পুতুল
সরকারগুলোর কাছ থেকে জনগণ পেয়েছে শুধুই বঞ্চনা, প্রতারণা আর দারিদ্রের
অভিশাপ।

আবার কর্নেল ওসমানীর বক্তব্য শুনতে মনযোগ দিলাম, “যুদ্ধকে স্বল্পস্থায়ী করার জন্য
এপ্রিল মাসেই আমার মাথায় একটি প্ল্যান এসেছে। একাটি বড় গেরিলা বাহিনী গঠন
করে ভেতর থেকে শত্রুর আঁতে আঘাত হানতে হবে এবং পাশাপাশি নিয়মিত বাহিনীর
ছোট ছোট ইউনিট অর্থাৎ কোম্পানী বা প্লাটুন দিয়ে শত্রুকে আঘাত করতে হবে এবং
বিচ্ছিন্ন হবার জন্য তাকে বাধ্য করতে হবে, যাতে করে কনসেনট্রেটেড অবস্থা থেকে
তারা ডিসর্পাসড হয়ে যায়। এই বিচ্ছিন্নতার ফলে তাদের সংখঝ্যাগরিষ্ঠতা অকেজো

যা দেখেছি, যা বুঝেছি, যা করেছি ১৭৪

 

হয়ে পড়বে। শত্রুপক্ষ ছোট ছোট গ্রুপে নিজেদের কমিট করতে বাধ্য হবে। তখন
গেরিলা পদ্ধতিতে তার যোগাযোগের রাস্তা, বেতার সংযোগ, রি-ইনফোর্সমেন্টের পথ
ধবংস করে তাকে ছোট ছোট পকেটে আইসোলেটেড করে চরম আঘাতে তাদের
ধ্বংস করতে হবে। এজন্য আমার নিয়মিত বাহিনীরও প্রয়োজন রয়েছে। আমার এ
পরিকল্পনা অনুযায়ী ডিটেইলড প্ল্যান ইতিমধ্যেই অস্থায়ী সরকার এবং মিত্রদের কাছে
পেশ করেছি। তাতে আমি উল্লেখ করেছি, কমপক্ষে দু'লাখের মত গেরিলা বাহিনী
এবং ২৫ হাজারের মত নিয়মিত বাহিনী গড়ে তুলতে হবে । সীমান্তবর্তী বিভিন্ন অঞ্চলে

রয়েছে ইষ্ট বেঙ্গল রেজিমেন্ট, ইপিআর, আনসার, মুজাহিদ, পুলিশ বাহিনীর সদস্যগণ
তাদের আমি বলি নিয়মিত বাহিনী সদ্য ট্রেনিংপ্রাপ্ত ছাত্র, যুবকদের বলি অনিয়মিত
বাহিনী । ভারতীয়রা তাদের বলেন FF (Freedom Fighters) আমার মতে
পরীক্ষিত যোগ্য মুক্তিযোদ্ধা ও তাদের সাথে নতুন রিক্রুটেড বীর জোয়ানদের ট্রেনিং
দিয়ে তিনটি নিয়মিত ইনফ্যানট্রি ব্রিগেড গঠন করার পরিকল্পনা নিতে হবে । নিয়মিত
বাহিনীর বাকি সদস্যরা Sector troops হিসাবে স্থানীয় কমান্ডারদের অধিনে
থাকবে। তাদের মূল দায়িত্ব হবে গেরিলাদের জন্য বেইস তৈরি করে তাদের ট্রেনিং
দেয়া এবং দেশের ভেতর ছোট ছোট গ্রুপে তাদের induct করা। গেরিলাদের
Operation co-ordinate করার দায়িত্ব থাকবে সেষ্টর কমান্ডারদের উপর ৷ সেক্টর
কমান্ডারদের সাহায্যের জন্য গেরিলা আ্যাডডাইজার নিয়োগ করা হবে। সমগ্র
বাংলাদেশের রনাঙ্গনকে তিনি ১১টি সেক্টরে ভাগ করার সিদ্ধান্ত নিয়েছি। সেক্টরের
তত্ত্বাবধানের দায়িত্বে থাকবেন একজন সেক্টর কমান্ডার। সেক্টরগুলোর হেডকায়াটার্স
স্থাপিত হবে বাংলাদেশের ভেতর মুক্তাঞ্চলে। সেক্টরগুলোই হবে গেরিলা যুদ্ধের মূল
ভিত্তি। কারণ, বাংলাদেশের মত এত বড় একটা থিয়েটার অর্থাৎ দেশব্যাপী রণক্ষেত্রে
রয়েছে অসংখ্য নদী-নালা ও ব্যাপক দূরত্ব ৷ কেন্দ্রীভূতভাবে দৈনন্দিন যুদ্ধ পরিচালনার
জন্য যে যুক্ত সামরিক সদর দফতর, উপযুক্ত সামরিক অফিসার ও স্টাফ, যোগাযোগ
ব্যবস্থা, সম্পদ এবং সঙ্গতির প্রয়োজন তা সংগ্রহ করা সম্ভব নয়। আমার থাকবে
১০জন অফিসার বিশিষ্ট একটি ক্ষুদ্র সশস্ত্র বাহিনীর হেডকোয়াটার্স । এত বড় একটা
বিরাট অঞ্চলব্যাপী সামগ্রিক যুদ্ধে একটি মাত্র কেন্দ্র থেকে দৈনন্দিন আদেশ ।নির্দেশ
প্রেরণ করা ও সে অনুযায়ী যুদ্ধ পরিচালনা শুধু অসম্ভবই নয়, অবাস্তবও বটে। তাই
আমি আমার কমান্ডারদের কাছে আমাদের জাতীয় লক্ষ্য, আমাদের রাজনৈতিক ও
সামরিক বিবেচ্য বিষয়ের সঠিক মূল্যায়ন এবং শত্রুর বিরুদ্ধে আমাদের কার্যক্রমের
কোন কোন পথ উম্মুক্ত রয়েছে ইত্যদি বিষয়ে সঠিক চিত্র তুলে ধরার জন্য যথাশীঘ্র
সম্ভব সেক্টর কমান্ডারদের একটি জরুরী বৈঠক তলব করার চিন্তা-ভাবনা করছি।
জাতীয় লক্ষ্য, আমাদের বাহিনীর করণীয়, বিভিন্ন সেক্টরের কার্যক্রমের সমস্বয় সাধন
য৷ দেখেছি, যা বুঝেছি, যা করেছি ১৭৫


 

এবং সাংগঠনিক ও যুদ্ধ পরিচালনার নীতি নির্দেশ জারি করার দায়িত্ব হবে আমার
হেডকোয়াটার্সের। আমাদের নির্দেশের পরিপ্রেক্ষিতে প্রত্যেক সেক্টর কমান্ডারের নীতি
নির্ধারণ ও স্থানীয়ভাবে তাদের দৈনন্দিন যুদ্ধ পরিচালনার ব্যাপারে সিদ্ধান্ত গ্রহণের পূর্ণ
ক্ষমতা থাকবে। সেক্টর কমান্ডারদের সাথে লিয়াঁজো অফিসার এবং মুক্তিযোদ্ধাদের
মাধ্যমে যোগাযোগ রক্ষা করে চলার ইচ্ছা রয়েছে আমার ৷ এছাড়া আমার কমান্ডারদের
সাথে প্রত্যক্ষ যোগাযোগ রক্ষা এবং যুদ্ধের অবস্থা সম্পর্কে সরাসরি অভিজ্ঞতা লাভের
জন্য আমি এক সেক্টর থেকে অন্য সেক্টরে যাতায়াতও করব প্রয়োজনে ।” কর্নেল
ওসমানীর যুদ্ধ প্রস্তুতির বিশদ বিবরণ আমরা তিনজনই মনযোগ দিয়ে শুনলাম ৷ তার
বক্তব্যে সামরিক প্রস্তুতির বিশদ বিবরণ থাকলেও মুক্তিযুদ্ধের মূল বিষয় তথা
রাজনৈতিক দিকটির সম্পর্কে তেমন কিছুই বললেন না তিনি৷

যে কোন জাতির মুক্তি সংগ্রামকে সশস্ত্র গেরিলা যুদ্ধের মাধ্যমে সফল করে তোলার
জন্য রাজনৈতিক আদর্শ ও নেতৃত্বের ভূমিকা মূখ্য । জনগণকে সাথে নিয়েই সংগঠিত
করা হয় গেরিলা যুদ্ধ। জনগণকে গেরিলা যুদ্ধে আকৃষ্ট করতে হয় রাজনৈতিক
আদর্শের ভিত্তিতে । কারণ রাজনৈতিক নীতি আদর্শের মাধ্যমেই জনগণ দেখতে পায়
তাদের আশা-আকাঙ্খার প্রতিফলন এবং বেঁচে থাকার প্রতিশ্রুতি। তাই অতি
প্রয়োজনের খাতিরেই জনগণের মুক্তি ও তাদের আশা-আকাঙ্খার পরিপ্রেক্ষিতে নীতি
ও আদর্শ প্রণয়ন করে জাতীয় পরিসরে রাজনৈতিক নেতৃত্ব প্রদানের জন্য গঠন করতে
হয় সর্বদলীয় জাতীয় সরকার ৷ এ সরকার সাধারণতঃ গঠিত হয় পরীক্ষিত মুক্তিযোদ্ধা
ও দেশপ্রেমিক রাজনৈতিক নেতৃবৃন্দের সমম্বয়ে। এটাই হচ্ছে প্রতিষ্ঠিত জনযুদ্ধের
প্রক্রিয়া। সমসাময়িক পৃথিবীতে সমাজ বিবর্তনের ইতিহাসে পরীক্ষিত এ প্রক্রিয়ার
বিপক্ষে একদলীয় একটি অস্থায়ী প্রবাসী সরকারের নিয়ন্ত্রণে দীর্ঘস্থায়ী জাতীয় মুক্তি
সংগ্রাম সফলভাবে এগিয়ে নেয়া কি করে সম্ভব? বাংলাদেশের স্বাধীনতা সংগ্রামের জন্ম
হয়েছে দলমত নির্বিশেষে বিভিন্ন পেশার জনগণের স্বতঃস্কুর্ত অংশগ্রহণের মাধ্যমে
রাজনৈতিক দল হিসেবে আওয়ামী লীগের আদর্শ এবং নীতিমালায় সর্বস্তরের জনগণের
আশা-আকাঙ্খার প্রতিফলন নেই। আওয়ামী লীগ মূলতঃ বাংলাদেশের উঠতি বুর্জুয়া
এবং পাতি বুর্জুয়া শ্রেণীর রাজনৈতিক দল ৷ সেক্ষেত্রে আপামর জনসাধারণকে সশন্ত্র
সংগ্রামে শুধুমাত্র আওয়ামী লীগের একক সরকার নেতৃত্ব দেবে কোন যুক্তিতে? '৭০
এর নির্বাচনে আওয়ামী লীগ বাংলাদেশের জনগণের কাছ থেকে ভোট নিয়েছিল
আঞ্চলিক স্বায়ত্ব শাসনের দাবিতে, ধর্মীয় আদর্শের আওতায় পাকিস্তানের নতুন
শাসনতন্ত্র প্রণয়ন করবে সে দাবিতে ৷ সেখানে সশস্ত্র মুক্তি সংগ্রামের কোন অঙ্গীকার
ছিল না। কর্নেল ওসমানীর বক্তব্য থেকে একটি বিষয়ও পরিষ্কার হয়ে গিয়েছিল ।
স্বাধীনতার সংগ্রাম আওয়ামী লীগ নেতৃত্বের আহ্বানে শুরু হয়নি। স্বাধীনতার প্রথম
ডাক দিয়েছিলেন অখ্যাত এক তরুণ মেজর জিয়াউর রহমান আর তার ডাকে সাড়া

যা দেখেছি, যা বুঝেছি, যা করেছি ১৭৬
 

দিয়ে মুক্তিযুদ্ধে স্বতঃস্ফূর্তভাবে ঝাঁপিয়ে পড়েছিল দলমত নির্বিশেষে সর্বস্তরের জনগণ ।
তাদের অংশগ্রহণে বাঙ্গালী বীর সৈনিক ও নওজোয়ানরা সংগঠিত করেছিলেন
প্রতিরোধ মুক্তি সংগ্রাম বাংলাদেশের বিভিন্ন অঞ্চলে ৷ বেঙ্গল রেজিমেন্ট, আনসার.
মুজাহিদ, ইপিআর এবং পুলিশ বাহিনীর দেশপ্রেমিক যোদ্ধারাই অগ্রণী হয়ে স্বীয়
উদ্যোগে গঠন করে তুলেছিলেন মুক্তিফৌজ ৷

স্বাধীনতা সংগ্রামের ডাক দেয়া তো দূরের কথা৷ আওয়ামী লীগ নেতৃত্ব ও শেখ মুজিব
কখনোই চিন্তা করেননি সশস্ত্র সংগ্রামের কথা। তাই ছিল না তাদের কোন পূর্ব
প্রস্তুতি। তাদের পার্টি মেনিফেষ্টো, নির্বাচনী প্রচারণা এবং পরবর্তী সময়ে ইয়াহিয়া
শাহীর সাথে তাদের রাজনৈতিক আলাপ-আলোচনা ও অন্যান্য কার্যক্রম থেকে এ
সত্যই প্রমাণিত হয়। এ সত্যকে অস্বীকার করে আজ কোন অধিকারে প্রবাসে দলীয়
অস্থায়ী সরকার প্রতিষ্ঠা করে স্বাধীনতা ও মুক্তি সংগ্রামের সকল কৃতিত্বের একচ্ছত্র
দাবিদার হয়ে উঠলেন তারা?

“মুক্তিযুদ্ধের প্রশ্নে আওয়ামী লীগের মধ্যে ছিল দ্বিধা-দ্বন্দ্ব। অনেকেরই বক্তব্য ছিল
আওয়ামী লীগ একাই মুক্তিযুদ্ধ করবে। অন্য কোন দল বা গোষ্ঠি করুক তা হবে না৷”
(দৈনিক ইনকিলাবের সাথে জনাব শান্তিময় রায়ের সাক্ষাৎকার) ৷

এ ধরণের সুবিধাবাদী নেতৃত্বের অধিনেই দেশ স্বাধীন করে গণমুক্তির স্বপ্ন দেখছেন
কর্নেল ওসমানী ৷ পরিকল্পনা করেছেন গেরিলা যুদ্ধ করার। অবশ্য তাঁর কথার ফাঁকে
তিনি ইঙ্গিত দিয়েছেন দীর্ঘস্থায়ী সংগ্রামের পক্ষপাতী তিনি ও তার সরকার নন। তার
মানেই বা কি? তবে কি পর্দার অন্তরালে মুক্তিযুদ্ধ নিয়ে অন্য কোন ষড়যন্ত্র চলছে
প্রবাসী আওয়ামী লীগ সরকার এবং ভারতীয় সরকারের বোঝাপড়ার মাধ্যমে?
তড়িঘড়ি করে অস্থায়ী দলীয় সরকার কায়েম করার মত তাড়াহুড়া করে স্বাভাবিক
পরিণতির পরিবর্তে অস্বাভাবিকভাবে বাংলাদেশকে তথাকথিত স্বাধীনতা প্রদানের
ফন্দি আটা হচ্ছে কি সবার অলক্ষ্যে? ভারতীয় নীল নকশা যা আমরা দিল্লীতে অনুভব
করে এসেছি তার সাথে কোথায় যেন একটা যোগসুত্র খুঁজে পেলাম । তবে কি কর্নেল
ওসমানীও ভারতীয় নীল নকশা বাস্তবায়নেরই একজন? এ কথা বিশ্বাস করতে মন
কিছুতেই সায় দিচ্ছিল না। কর্নেল ওসমানীকে আমরা চিনি একজন নিক, স্পষ্টবাদী.
স্বাধীনচেতা একজন বাঙ্গালী সৈনিক হিসেবে । অবসর গ্রহণের পর হালে রাজনীতিতে
যোগদান করে আওয়ামী লীগের প্রার্থী হিসেবে এমপি হয়েছেন তিনি৷ কিন্তু তাই বলে
কোন লোকের চরিত্রতো রাতারাতি সম্পূর্ণভাবে বদলে যায় না। তার বেলাই বা সেটা
কি করে সম্ভব? একবার ভাবলাম আমাদের দিল্লীর অভিজ্ঞতা তাকে সম্পূর্ণ খুলে বলে
আমাদের মনোভাব পরিষ্কারভাবে ব্যক্ত করি। আবার ভাবলাম আগে তার কাছ থেকে

যা দেখেছি, যা বুঝেছি, যা করেছি ১৭৭

 

বুঝে নিতে হবে তিনি এসবের সাথে কতটুকু জড়িত। সেটা না বুঝে সবকিছু খুলে
বললে হিতে বিপরীতও হতে পারে। আমরা তিনজনই মহা বিপদের সম্মুখীন হতে
পারি। প্রাসঙ্গিক চিত্তা-ভাবনা নিয়ে উভয় সংকটে পড়লাম।

আলোচনাকালে কর্নেল ওসমানী হঠাৎ করেই বলে উঠলেন, “I have decided to send you
and Moti as Guerilla Advisor to the sector commanders and Noor shall be at the HQ
as my ADC & Personal Staff Officer(PSO).”

তার কথা শুনে চমকে উঠলাম। কি অবাক কান্ড! তাহলে কর্নেল ওসমানী আমাদেরকে
নিয়ে ভারতীয় সরকার এবং প্রবাসী সরকার কি ভাবছে সে সম্পর্কে কি কিছুই জানেন
না? মনে খটকা লাগল। মনে করলাম আমাদের ব্যাপারে হয়তো বা সিদ্ধান্ত নিয়েছেন
স্বয়ং তাজুদ্দিন ও ভারতীয় সরকারের প্রতিনিধিরা । জনাব তাজুদ্দিন তখন পর্যন্ত কর্নেল
ওসমানীকে তাদের সিদ্ধান্ত সম্পর্কে কিছুই জানাননি। আশ্চর্য! মুক্তিফৌজের
কমান্ডার-ইন-চীফ এর কাছে বিএলএফ (বাংলাদেশ লিবারেশন ফোর্স) নামের
স্পেশাল পলিটিক্যাল ফোর্স গঠনের ব্যাপারে সবকিছুই গোপন রেখেছেন অস্থায়ী
সরকার প্রধান জনাব তাজুদ্দিন আহমদ ৷ তার মানে এ ব্যাপারে কর্নেল ওসমানীকেও
বিশ্বাস করেনি ভারত এবং আওয়ামী লীগ সরকার ।

মনে আশার সঞ্চার হল। কর্নেল ওসমানী নীল নকশার প্রণেতাদের একজন নয়।
নিশ্চিন্ত হলাম। তাকে বিশ্বাস করে সবকিছুই বলা যায়। বেচারা কর্নেল ওসামানী!
তাকে Side trick করে ইতিমধ্যেই অন্য খেলা শুরু হয়ে গেছে অথচ তিনি তার
কিছুই জানেন না। কিছুক্ষণ ভেবে নিয়ে আমি বললাম,

-স্যার আপনি আমাদের গেরিলা আ্যাডভাইজার হিসাবে নিয়োগ করতে চাচ্ছেন এতে
আমরা কৃতজ্ঞ। কিন্তু স্যার, জনাব প্রধানমন্ত্রী ও ভারতীয় কর্তৃপক্ষ আমাদের নিয়ে
অন্য কিছু চিন্তা করছেন। আপনি কি BLF গঠন করার ব্যাপারে কিছুই জানেন না?

-What is BLF? Can you frankly tell me what is going on?
জিজ্ঞেস করলেন তিনি ।

-নিশ্চয়ই বলবো sir. আপনাকে বিশ্বাস করে সবকিছুই খুলে বলবো। মুক্তিযুদ্ধের
কর্ণধার হিসেবে আপনার উপর আমাদের অগাধ বিশ্বাস রয়েছে। জাতির সাথে আপনি
কখনোই বিশ্বাসঘাতকতা করতে পারেন না সেটা আমাদের বধ্যমূল ধারণা। জাতীয়
স্বার্থ বিরোধী যে কোন চক্রান্তকে নস্যাত করে দেবার মত দৃঢ়তাও আপনার রয়েছে.
সে ব্যাপারেও আমরা তিনজনই একমত। আমাদের অনুরোধ সবকিছু শুনে আপনি
ঘা দেখেছি, যা বুঝেছি, যা করেছি ১৭৮


 

উত্তেজিত না হয়ে অত্যন্ত ধীর-স্থিরভাবে চিন্তা করবেন ভবিষ্যতে করণীয় সম্পর্কে; যে
কোন অসতর্ক পদক্ষেপের চরম মূল্য দিতে হতে পারে আমাদের সবার ।

- I promise you. It will be just between me and you three. Now, let me
hear everything that you want to tell in details.
তার অভয় অঙ্গীকারে আন্তরিকতার আবেদন স্পষ্ট হয়ে ফুটে উঠেছিল ! আমি বলতে
লাগলাম,

-স্যার, দিল্লীতে আমাদের সময় কেটেছে জেনারেল ওবান সিং ও তার সহকর্মীদের
সাথে ৷ গেরিলা যুদ্ধের জন্য প্রয়োজনীয় বিষয়াদির প্রশিক্ষণ ছাড়াও রাজনৈতিক
মটিভেশন দেয়া হয়েছে আমাদের । ভারতীয় কর্তৃপক্ষ এবং প্রধানমন্ত্রী তাজুদ্দিন
আহমদ বর্তমান অবস্থায় গঠিত মুক্তি বাহিনীর বেশিরভাগ কর্মকর্তা এবং সদস্যদের
পুরোপুরিভাবে বিশ্বাস করতে পারছেন না । প্রবাসী আওয়ামী লীগ সরকারের প্রতি
তাদের সার্বিক আনুগত্য সম্পর্কেও তারা সন্দিহান । প্রবাসী আওয়ামী সরকার ও
তাদের দল জাতীয় মুক্তি সংগ্রামে কার্যকরী effective নেতৃত্ব সফলতার সাথে
কতটুকু দিতে পারবে সে সম্পর্কেও ভারত সরকার সুনিশ্চিত নয়। রাজনৈতিক দল
হিসাবে চারিত্রিক দুর্বলতা আওয়ামী লীগের রয়েছে প্রচুর। আদর্শগতভাবে রক্তক্ষয়ী
একটি জাতীয় মুক্তি সংগ্রামের নেতৃত্ব দেবার মত মানসিকতা ও প্রস্তুতি কিংবা চরম
ত্যাগ স্বীকার করার মত চারিত্রিক গুনাবলীও নেই দলের বেশিরভাগ সদস্যদের মধ্যে ৷
সেক্ষেত্রে এ সংগ্রাম দীর্ঘস্থায়ী হয়ে পড়লে নেতৃত্ব চলে যেতে পারে আওয়ামী লীগের
হাত থেকে। আওয়ামী লীগের রাজনৈতিক নেতৃত্বকে চ্যালেঞ্জ করতে পারে মূলতঃ
দু'টি শক্তি । চরমপন্থী রাজনৈতিক আদর্শে উদ্ভূদ্ধ বিপ্লবীরা অথবা প্রাক্তন সেন৷ বাহিনী.
আনসার, ইপিআর, মুজাহিদ এবং পুলিশ বাহিনীর সদস্যবৃন্দ ৷ বর্তমান পরিস্থিতিতে
মুক্তি বাহিনীর মধ্যে এদের অবস্থান অতি সুদৃঢ় ৷ দীর্ঘকালীন যুদ্ধে ক্রমান্বয়ে তাদের
শক্তি যাবে বেড়ে। পরিপ্রেক্ষিতে আওয়ামী লীগের রাজনৈতিক ক্ষমতা দুর্বল হয়ে
পড়বে। সেই অবস্থায় ভারতের বিভিন্ন জাতিসত্ত্বার স্বাধীনতা সংগ্রামগুলোও কেন্দ্রিয়
সরকারের নিয়ন্ত্রণের বাইরে চলে যাবার সম্ভাবনা রয়েছে বলে মনে করছে ভারতীয়
কর্তৃপক্ষ। এ বিষয়ে তারা বিশেষভাবে চিন্তিত । যেহেতু ভারত সরকার আওয়ামী
লীগের নেতৃত্বের বাইরে অন্য কাউকেই বিশ্বাস করছে না, সে জন্য সিদ্ধান্ত নেয়া
হয়েছে একমাত্র আওয়ামী লীগের নিয়ন্ত্রণেই পরিচালিত করতে হবে বাংলাদেশের
স্বাধীনতা সংগ্রাম । যুদ্ধকালীন এবং যুদ্ধাত্তোর উভয় অবস্থায় আওয়ামী লীগ সরকারের
নেতৃত্বের বিরুদ্ধে যে কোন হুমকির মোকাবেলা করার জন্য বিশেষভাবে গঠন করা
হবে একটি সম্পূর্ণ রাজনৈতিক সশস্ত্র বাহিনী। বাহিনীর নাম হবে BLF
(Bangladesh Liberation Force) এ বাহিনীর সংখ্যা হবে প্রায় এক লক্ষ।
আওয়ামী লীগের স্থানীয় নেতারা এবং কেন্দ্রিয় যুব এবং ছাত্র নেতারাই বিভিন্ন অঞ্চল

যা দেখেছি, যা বুঝেছি, যা করেছি ১৭৯


 

এবং যুব শিবির এবং শরনার্থী শিবির থেকে রিক্রুটমেন্টে সহযোগিতা করবেন এই
BLF গঠনের ব্যাপারে ৷ রিক্তুটেড সদস্যদের ট্রেনিং এর ব্যবস্থার ভার গ্রহণ করবে
ভারতীয় সেনা বাহিনীর বিশেষ সদস্যরা ৷ ট্রেনিং শেষে ওদের ভরন-পোষণ এবং
deployment করা প্রভৃতি বিষয়ে সবকিছুই করবে ভারতীয় কর্তৃপক্ষ। এ বাহিনী
সংক্রান্ত বিষয়ে বাংলাদেশের সরকারের প্রধানমন্ত্রী জনাব তাজুদ্দিন আহমদ এবং
আমরা তিনজন ছাড়া কেউ কিছু জানতে পারবে না। আমাদের দায়িত্ব পালন করতে
হবে ভারতীয় সেনা বাহিনী ও প্রধানমন্ত্রীর মাঝে লিয়াঁজো অফিসার হিসেবে ৷ এ
বাহিনীর মূল কাজ হবে স্বাধীনতা উত্তরকালে সরাসরি প্রধানমন্ত্রীর নিয়ন্ত্রণে থেকে
আওয়ামী লীগ এবং তদীয় সরকারের স্বার্থ রক্ষা করা। পরে প্রয়োজনে এ বাহিনীর
নাম পরিবর্তন করে রাখা হতে পারে মুজিব বাহিনী। কোন সন্দেহ অথবা ভুল
বোঝাবুঝির উদ্রেক যাতে না হয় তার জন্য যুক্তি হিসাবে প্রচার চালানো হবে। এ
বাহিনী সৃষ্টি করা হয়েছে বিশেষ এক প্রয়োজনে । শেখ মুজিবকে পাকিস্তানের
কারাকুঠির থেকে মুক্ত করে আনার জন্য এদের দায়িত্ব দেয়া হবে। রিক্রুটমেন্টে
সাহায্য করার জন্য ভারতীয় সরকার ইতিমধ্যেই চারজন যুব ও ছাত্রনেতাকে সিলেক্ট
করে নিয়েছে ৷ তারা হলেন জনাব শেখ ফজলুল হক মনি, সিরাজুল আলম খান, আব্দুর
রাজ্জাক এবং জনাব তোফায়েল আহমদ (পরবর্তীতে তারা বাংলাদেশের আপামর
জনসাধারনের কাছে 'চার খলিফা' বলে পরিচিতি লাভ করেন)। RAW(Research and Analysis Wing) ভারতীয় গোয়েন্দা এজেপীর প্রধান
জেনারেল ওবান সিং এর সার্বিক তত্ত্বাবধানে দেরাদুনের অদূরে চাকুরাউল-এ এদের
ভারতীয় সেনা বাহিনীর বিশেষ সদস্যরা ট্রেনিং দেবে। ট্রেনিং পর্যায়ে এবং
পরবর্তিকালে ওদের Re-organize করার দায়িত্বে ভারতীয়দের সাথে আমাদেরও
থাকতে হবে। মানে পর্যায়ত্রুমে আমরাও হয়ে পড়বো মুজিব বাহিনীর সদস্য ।

আমাদের কথা শুনে কর্নেল ওসমানী স্তম্ভিত হয়ে গেলেন ৷ হতবাক হয়ে বললেন.
-How strange! এ সমস্ত ব্যাপারে আমি কিছুই জানি না। | I must find out from the Prime Minister
 how much does he know?
-অবশ্যই তা আপনাকে জানতে হবে তবে সেটা করতে হবে বিশেষ সতকর্তার সাথে ।
অত্যন্ত সেনসেটিভ ব্যাপার। তাই বুঝে শুনে কথা বলতে হবে আপনাকে ৷ জনাব
তাজুদ্দিনের সাথে আপনার আলাপের পরই না হয় আমরা সিদ্ধান্ত নেব কি করা যায়।
সেদিনের মত আমাদের একান্ত বৈঠক শেষ হল। কর্নেল ওসমানী শুভরাত্রি জানিয়ে
চলে গেলেন। আমরা তার ঘরের অপরপ্রান্তে মেঝেতে বিছানা পেতে তিনজনই শুয়ে
পরলাম। পরদিন সকালেই কর্নেল ওসামানী জনাব তাজুদ্দিনের কাছে গিয়ে গত
রাতের আলোচনা সম্পর্কে আলাপ করে ফিরে এসে জানালেন,

যা দেখেছি, যা বুঝেছি, যা করেছি ১৮০
 

-প্রধানমন্ত্রীও এ ব্যাপারে কিছুই জানেন না।

-এ কি করে সম্ভব! দিল্লীতে আমাদের বলা হয়েছে অস্থায়ী সরকারের প্রধানমন্ত্রী এ
ব্যাপারে সবকিছুই জানেন ।

-No, Boys. He is as much as in dark as I am. And I don't think he is lieing.
 এ ব্যাপারে ভারতীয় কর্তৃপক্ষ থেকে তিনি যতটুকু সম্ভব জানার চেষ্টা
করবেন । of course not exposing anyone. তোমরাও যদি আরো কোন তথ্য
সংগ্রহ করতে পার তবে আমাকে জানাবে । Prime Minister wants to know everything about 
this nefarious plan. তোমাদের ব্যক্তিগত কার্যক্রম
সম্পর্কে ভেবেচিন্তে আমাকে জানিও তোমরা কি করবে? বললেন তিনি৷

এখানে পাঠকদের জ্ঞাতার্থে BLF  পরবর্তিকালে মুজিব বাহিনী গঠন এবং ভারতীয়
গোয়েন্দা সংস্থা RAW সম্পর্কে জেনারেল অরোরার মন্তব্য তুলে ধরা হল:-

মুজিব বাহিনী এমন এক বাহিনী যা মুক্তি বাহিনী থেকে ছিল একেবারেই আলাদা ।
আমি এই বাহিনী সম্পর্কে কিছুই জানতাম না। একদল ছাত্র যারা নির্বাচনের সময়
মুজিবের সাথে ঘনিষ্ঠভাবে কাজ করেছে তারা অর্থাৎ আওয়ামী লীগের এই তরুণ অংশ
আমাদের ইন্টেলিজেন্সকে জানায় তারাই মুজিবের প্রকৃত সমর্থক ৷ তাদেরকে ট্রেনিং
দিয়ে পাঠালে তারা মুক্তিযোদ্ধাদের চেয়ে ভালো যুদ্ধ করতে পারবে। এ ব্যাপারে আমি
কিছুই জানতাম না। তবে মুক্তি বাহিনীর সাথে যখন তাদের গোলমাল হয় তখন
প্রবাসী সরকার (তাজুদ্দিনের সরকার) এ বাহিনী সম্পর্কে আমার কাছে জানতে চায়।
আমি আমাদের চীফ অফ স্টাফ জেনারেল মানিক শ'-কে এ ব্যাপারে জানাতে বলি।
তিনিই আমাকে জানান যে ভারতীয় গোয়েন্দা সংস্থা RAW এই বাহিনী গড়ে
তুলেছে । এই বাহিনী নিয়ে সমস্যা যখন বাড়তে থাকে তখন দূর্গা প্রসাদ ধর (ইন্দিরা
গান্ধীর তৎকালীন মুখ্যসচিব) আমাকে জানালেন, 'মুজিব বাহিনীর ব্যাপারটা
বাংলাদেশ সরকারকে না জানানোর কোন বিশেষ সিদ্ধান্ত নেই৷ ব্যাপারটা পরিস্থিতির
জন্যই বর্তমানে গোপন রাখা হয়েছে মাত্র ।' (বাংলাদেশ যুদ্ধের স্মৃতিচারন শিরোনামে
নিখিল চক্রবর্তীকে প্রদত্ত সাক্ষাৎকার ।)

দু'একদিন কোলকাতার বিভিন্ন স্থানের বিভিন্ন মহলে ঘোরাফেরা করে বেশকিছু
চমকপ্রদ খবর যোগাড় করতে পেরেছিলাম। বাল্লিদের বাসা, ১৯নং সার্কাস
এ্যাভেনিউর বাংলাদেশ মিশন, প্রিঙ্গেপ স্ট্রীটের বামপছ্থীদের আড্ডা, শিয়ালদাহ্‌তে
প্রবাসী বাঙ্গালী তরুণদের আড্ডা কেন্দ্র, বাংলাদেশ বেতারের অফিস প্রভৃতি স্থানগুলো

থেকেই পেয়েছিলাম খবরগুলো ।

যা দেখেছি, যা বুঝেছি, যা করেছি ১৮১


 

তাজুদ্দিনের হঠাৎ করে প্রবাসী সরকার গঠন করে প্রধানমন্ত্রী হওয়াটা আওয়ামী লীগের
অনেকেই পছন্দ করেনি। তাদের মধ্যে ছিলেন যুব ও ছাত্রনেতাদের অনেকেই । অনেক
সাংসদ এবং আওয়ামী লীগের নেতারাও এর প্রত্যক্ষ এবং পরোক্ষ বিরোধিতা
করেছিলেন। শেখ ফজলুল হক মনি, সিরাজ্বল আলম খান, শাহ্‌জাহান সিরাজ, নুরে
আলম সিদ্দিকী এবং আব্দুল কুদ্দুস মাখন প্রমুখ যুব ও ছাত্রনেতারা সবাই প্রকাশ্যে
তাজুদ্দিনের এ পদক্ষেপের বিরোধিতা করেন।

তাদের পরোক্ষভাবে মদদ যোগাচ্ছিলেন জনাব আব্দুর রব সেরনিয়াবাত, শেখ আবদুল
আজিজ, মনসুর আলী, জনাব নজরুল ইসলাম প্রমুখ! জনাব তাজুদ্দিনের
প্রধানমন্ত্রীত্বের গ্রহণযোগ্যতা সম্পর্কে জেনারেল অরোরার মন্তব্য, “আওয়ামী লীগের
যুবনেতারা তাকে পছন্দ করত না।” (বাংলাদেশের যুদ্ধের স্মৃতিচারন শিরোনামে
নিখিল চক্রবর্তীকে দেয়৷ জেনারেল অরোরার সক্ষাৎকার )

সাধারণভাবে যুবনেতাদের অনেকেই সেদিন ভেবেছিলেন শেখ মুজিব আর জীবিত
নেই। মুজিবর রহমানের অবর্তমানে তাজুদ্দিন তাদের প্রভাবকে তেমন একটা মেনে
চলবেন না। শেখ মুজিব কাছে থাকলে এ সমস্ত যুব এবং ছাত্রনেতারা স্বাধীনতা
সংগ্রামে তাদের কর্তৃত্ব অতি সহজেই স্থাপন করতে সক্ষম হতেন। কিন্তু তাজুদ্দিন
তাদের সাথে অন্য সুরে কথা বলছেন। তাদের হাতে ক্রিয়াণক হয়ে সংগ্রামের সব
নেতৃত্ব তাদের হাতে ছেড়ে দিতে তিনি অস্বীকৃতি জানাচ্ছেন। তাদের সংগ্রামী
ভূমিকাকেও ছোট করে দেখছেন জনাব তাজুদ্দিন। সরকার পরিচালনায় যুব ও
ছাত্রনেতাদের মতামত তিনি সম্পূর্ণ উপেক্ষা করে চলেছেন। তাজুদ্দিনের ধৃষ্টতার শেষ
নেই। তিনি সরকার প্রধান থাকার কারণে তাদের সুযোগ-সুবিধাও বন্ধ হয়ে যাচ্ছে ।
তিনি বঙ্গবন্ধু শেখ মুজিবর রহমানের আত্মীয়-স্বজনকেও যথাযথ মর্যাদা দান না করে
তাদের উপেক্ষা করেছেন। তাদের উপেক্ষা করা, পরোক্ষভাবে শেখ মুজিবকেই
উপেক্ষা করার সমতুল্য । অতএব, যে কোন মূল্যে তাজুদ্দিনকে প্রধানমন্ত্রীত্ব থেকে
অপসারন করতে হবে৷ মেতে উঠলেন তারা এক ক্ষমতা লাভের চক্রান্তে ৷ পরিকল্পনা
অনুযায়ী শেখ মনি ও সিরাজুল আলম খানের নেতৃত্বে কয়েকজন যুব ও ছাত্রনেতা
দিল্লী গিয়ে ভারতের প্রধানমন্ত্রী শ্রীমতী ইন্দিরা গান্ধীর সঙ্গে দেখা করে তাকে জানান
যে তারা শেখ মুজিবর রহমানের অত্যস্ত বিশ্বাসভাজন ৷ পাক বাহিনীর হাতে শেখ
মুজিবের গ্রেফতারের পেছনে জনাব তাজুদ্দিনের হাত রয়েছে। গ্রেফতারের আগে শেখ
মুজিব তাদের সে কথা জানিয়ে তাদেরকে ভারত সরকারের সহায়তায় স্বাধীনতার
সংগ্রাম পরিচালনা করার নির্দেশ দিয়ে যান । জনাব তাজুদ্দিনের উপর বাংলাদেশ থেকে
আগত বেশিরভাগ আওয়ামী লীগ জাতীয় এবং প্রাদেশিক সাংসদদের সমর্থনও নেই ।
এ অবস্থায় প্রধানমন্ত্রীত্ব করার কোন অধিকার নেই তাজুদ্দিন সাহেবের। তাদের

যা দেখেছি, যা বুঝেছি, যা করেছি ১৮২


 

বক্তব্যের সমর্থনে তারা মুজিবর রহমানের ভগ্নিপতি জনাব আব্দুর রব সেরনিয়াবাতের
একটি চিঠি শ্রীমতি ইন্দিরা গান্ধীকে প্রদান করেন এবং শেখ মুজিবের জেষ্ঠ পুত্র শেখ
কামালকে তার সম্মুখে উপস্থিত করেন। তারা শ্রীমতি গান্ধীকে এ কথা বলেও হুঁশিয়ার
করে দেন যে তাজুদ্দিন যদি স্বাধীন বাংলাদেশের প্রধানমন্ত্রী থাকেন তবে ভারতের
স্বার্থও ক্ষতিগ্রস্ত হবে। কারণ জনাব তাজুদ্দিন শেখ মুজিবের নীতি আদর্শ কিছুতেই
বাস্তবায়িত করবেন না। এই পরিপ্রেক্ষিতে দু'পক্ষের স্বার্থে তাদের নেতৃত্বে বাংলাদেশ
থেকে আগত মুজিব ভক্ত এবং তাদের অনুগত তরুণদের প্রশিক্ষনের ব্যবস্থা করার
জন্য তারা শ্রীমতি গান্ধীর কাছে আবেদন জানান। তারা বলেন, শুধুমাত্র এ ধরণের
শক্তি গড়ে তোলার মাধ্যমেই স্বাধীনতা উত্তর বাংলাদেশ এবং বন্ধুরাষ্ট্র ভারতের মধ্যে
অর্থবহ সম্পর্ক বজিয়ে রাখা সম্ভব৷ তা না হলে অচিরেই ভারত বিদ্বেষীদের চক্রান্তের
শিকারে পরিণত হবে আওয়ামী লীগ সরকার ৷ তাদের এ অনুরোধ সাগ্রহে গ্রহণ করেন
শ্রীমতি গান্ধী । সুদূর প্রসারী নীল নকশার কথা চিস্তা করেই Divide and Rule
নীতির প্রয়োগের জন্য BLF পরবর্তিতে নাম বদলিয়ে মুজিব বাহিনীর সৃষ্টি করে
সেকেন্ড ফ্রন্ট খোলার সিদ্ধান্ত নেয়া হয়। এভাবেই সৃষ্টি করা হয়েছিল BLF ওরফে
মুজিব বাহিনী। এ তথ্যগুলোও জনাব ওসমানীকে জানাই আমরা ৷ তিনি সেগুলো
জনাব তাজুদ্দিনকে জানান। প্রধানমন্ত্রী জনাব তাজুদ্দিন নাকি এ সমস্ত প্রশ্ন নিয়ে
দিল্লীতে ভারত সরকারের সঙ্গে আলোচনা করেন এবং এর প্রতিবিধানের দাবি
জানান। কিন্তু জনাব হাকসার, ডিপিধর, 'র' এর রমানাথ রাও এবং জেনারেল ওবান
সিং এ ব্যাপারে তাজুদ্দিনকে এড়িয়ে গিয়ে নিরব থাকেন। ফিরে এসে কর্নেল
ওসমানীকে সে কথাই বলেছিলেন জনাব তাজুদ্দিন। আমরা পরে কর্নেল ওসমানীর
কাছ থেকে তার ব্যাখ্যা জানতে পারি। পরবর্তী পর্যায়ে মুজিব বাহিনীকে প্রবাসী
বাংলাদেশ সরকারের ফোর্সেস হেডকোয়টার্স এর নিয়ন্ত্রণে আনার আপ্রাণ চেষ্টা
করেছিলেন কর্নেল ওসমানী । কিন্তু তার কোন চেষ্টাই ফলপ্রসু হয়নি৷ নিতান্ত অপারগ
হয়েই কর্নেল ওসমানীকে BLF তথা মুজিব বাহিনী সৃষ্টি করার ভারতীয় সিদ্ধান্ত মেনে
নিতে হয়।

যা দেখেছি, যা বুঝেছি, ঘা করেছি ১৮৩

 

 

ষষ্ঠ অধ্যায়

এতিহাসিক সিদ্ধান্ত এবং গ্রেন্ড কনফারেন্স

- বিএলএফ এর সাথে না জড়িয়ে মুক্তি বাহিনীর সাথে কাজ করার
ঐতিহাসিক সিদ্ধান্ত নিলাম আমরা তিনজনেই।

- লেঃ মতি এবং আমাকে গেরিলা এ্যাডভাইজার করে সেক্টরগুলোতে পাঠাবার
- লেঃ নূরকে তার PSO/ADC হিসেবে রাখার সিদ্ধান্ত ।

-বালিগঞ্জ থেকে ৮ নং থিয়েটার রোডে ৷

-মতি চলে গেল উত্তর পশ্চিম সীমান্তের সেক্টরগুলোর দায়িত্ব নিয়ে।

-কর্নেল ওসমানী আমাকে নিয়ে গেলেন ৮ নং এবং ৯ নং সেক্টরে ।

-রনাঙ্গনের ব্যস্ততা ও অভিজ্ঞতা ।

-শরনার্থী শিবিরে আশ্রয় গ্রহণকারী আর যুব ক্যাম্পের যুবকদের চিস্তা-

চেতনায় ছিল আকাশ-পাতাল ব্যবধান।

-বয়রা সেক্টরে প্রথমবারের মত আহত হলাম।

-ক্যাপ্টেন হাফিজের নেতৃত্বে অসীম সাহসিকতার সাথে লড়াই করে ১ম ইষ্ট

বেঙ্গল রেজিমেন্টের বীর জোয়ানরা ৮ নং সেক্টরে যোগদান করেছিল।

-গ্রেন্ড কনফারেলের ঠিক আগে নীতির প্রশ্নে আপোষহীন কর্নেল ওসমানী
পদত্যাগ করলেন।

-অস্বাভাবিক পরিস্থিতিতে কমান্ডার ইন চীফ কর্নেল ওসমানীকে বাদ দিয়েই
গ্রেন্ড কনফারেন্স শুরু হল।

-উদ্বোধনী ভাষণে সবাইকে চমকে দিয়ে প্রধানমন্ত্রী জানালেন কমান্ডারদের

একাংশের অনাস্থার পরিপ্রেক্ষিতেই কর্নেল ওসমানী সেচ্ছায় পদত্যাগ

করেছেন।

- তার ঐ বক্তব্য উপস্থিত মুক্তিযোদ্ধাদের মাঝে চরম অসন্তোষ এবং
উত্তেজনার সৃষ্টি করে ফলে কনফারেন স্থগিত হয়ে যায়।

-মুক্তিযোদ্ধাদের চাপের মুখে প্রবাসী সরকার কর্নেল ওসমানীর পদত্যাগপত্র
ফিরিয়ে নেবার অনুকূল পরিবেশ সৃষ্টি করতে বাধ্য হয়।

-চানক্যদের চক্রান্ত ব্যর্থ হয় মুক্তিযোদ্ধাদের আত্মপ্রত্যয় বেড়ে যায়।
-সেক্টরসমূহের সীমানা নির্ধারণ, রনকৌশল এবং সামগ্রিকভাবে যুদ্ধ পরিচালনার জন্য সিদ্ধান্ত নেয়া হয়েছিল কনফারেন্সে।
-সফলভাবে কনফারেন্স শেষ হল।

ঘা দেখেছি, যা বুঝেছি, যা করেছি ১৮৫

 

আমরা আমাদের সিদ্ধান্ত কর্নেল ওসমানীকে জানিয়ে দিলাম ভারতীয় নীল নকশার
সঙ্গে সরাসরিভাবে জড়িয়ে পরতে চাই না আমরা। রাজনৈতিক একটি দলের স্বার্থ
রক্ষা করার জন্য গঠিত ঠেঙ্গারে বাহিনীর নেতা হওয়ার খায়েশ নেই আমাদের 
তিনজনের একজনেরও ৷ আমরা এতদূর থেকে জীবনের ঝুঁকি নিয়ে এসেছি অন্য
মুক্তিযোদ্ধাদের সাথে কাধে কাধ মিলিয়ে মুক্তিযুদ্ধে যোগদান করার জন্য। স্বাধীনতা
সংগ্রামে মুক্তিযোদ্ধা হিসেবেই যুদ্ধ করব আমরা । কর্নেল ওসমানীর সাজেশান অনুযায়ী
গেরিলা আ্যাডভাইজার হয়ে সেক্টর কমান্ডারদের সাহায্য করে মুক্তিফৌজ (অনিয়মিত
বাহিনী) গঠন করার দায়িত্ব নিয়ে তখনই কাজে যোগদানের সিদ্ধান্ত জানালাম আমরা ।
কর্নেল ওসমানী আমাদের জবাবে খুশি হলেন। কিন্তু প্রশ্ন দেখা দিল ভারতীয়
কর্তৃপক্ষকে কি বলা যায়। তারা যদি জানতে পারে আমরা ইচ্ছাকৃতভাবে তাদের
ইচ্ছার বিরোধিতা করেছি তবে অবস্থা গুরুতর হয়ে উঠবে। অনেক চিস্তা-ভাবনা করে
কর্নেল ওসমানী ঠিক করলেন, যদি প্রশ্ন উঠে তবে ডারতীয় কর্তৃপক্ষকে তিনি বলবেন,
BLF কিংবা মুজিব বাহিনীর মত রাজনৈতিক একটি বাহিনী তৈরি করার দায়িত্ব
সার্বিকভাবেই থাকা উচিত রাজনৈতিকভাবে সচেতন পরীক্ষিত ব্যক্তিবর্গের হাতে ।
প্রধানমন্ত্রী এবং তার মতে আমাদের তিনজনের একজনেরও সে ধরণের রাজনৈতিক
ওরিয়েন্টেশন অথবা কমিটমেন্ট কোনটাই নেই৷ Therefore we are not fit for such as important assignment.
Some more politically conscious persons have to be found out to lead such a highly 
politisized force. সময় মত তাদের এ যুক্তি ভারতীয় কর্তৃপক্ষ মেনে
নিয়েছিলেন । ফলে “চার খলিফা'কেই দায়িত্ব নিতে হয়েছিল ভারতীয় বাহিনীর
সহায়তায় BLF. তথা মুজিব বাহিনী গড়ার। আমরা মুক্তি পেয়েছিলাম রাহুগ্রাস
থেকে৷ আমাকে গেরিলা আ্যাডভাইজার টু দ্যা সেক্টর কমান্ডার হিসাবে ৮নং এবং ৯নং
সেক্টরে পোষ্টিং অর্ডার ইস্যু করে দেন কর্নেল ওসমানী ৷ মতিকেও একই দায়িত্ব দেয়া
হল ১০ এবং ১১ নং সেক্টরে । নূরের সব যুক্তিকে খন্ডন করে প্রায় জোর করেই তাকে
কর্নেল ওসমানী পার্সোনাল ষ্টাফ অফিসার হিসেবে নিয়োজিত করেন। বাংলাদেশের
স্বাধীনতা সংগ্রামের জন্মলগ্ন থেকেই আওয়ামী লীগের আভ্যস্তরীন কলহ্‌কে কেন্দ্র করে
বহুমূখী চক্রান্তের সূচনা ঘটে ৷

জনাব ওসমানীর ঘরে এক রাত কাটানোর পর পার্ক সাকার্স ময়দানের কাছেই একটি
খালি স্কুল ঘরে আমাদের থাকার বন্দোবস্ত হয়েছিল৷ সকালে ঘুম- থেকে উঠেই চলে
যেতাম ৫৮নং বালিগঞ্জের হেডকোয়াটার্সে । ফিরতাম অনেক রাতে ৷ খাবারের ব্যবস্থা
ছিল ৫৮ নং বালিগঞ্জে। একদিন কর্নেল ওসমানী বললেন, “অস্থায়ী সরকার ও
মুক্তিফৌজ হেডকোয়টার্স এর জন্য একটি জায়গা ভারত সরকার নির্ধারন করেছে। চল
জায়গাটা দেখে আসা যাক উপযুক্ত কিনা ।” বালিগঞ্জের বাড়িটা নেহায়েতই ছোট।
সবসময় অসংখ্য লোকজন ভীড় করে থাকে । নিরাপত্তা রক্ষা করা দুঃস্কর, কথাটা অতি
যা দেখেছি, যা বুঝেছি, যা করেছি ১৮৬
 

সত্য। সর্বক্ষণ অগুনিত লোক মাছির মত ভনভন করে ঘুরে বেড়াচ্ছে এক কামরা 
 ছেড়ে অন্য কামরায়, কেউবা এমপি,কেউবা জাদরেল আমলা, কেউবা নেতাদের
বিশেষ পরিচিত এবং আস্থাভাজন চামচা। এছাড়াও রয়েছে অসংখ্য নেতা 
পাতি-নেতার ভীড়। গায়ে মানেনা সকলেই আপনে মোড়ল। যার যার হাতে
 প্রত্যেকেই সাড়ে তিন হাত। গেটে প্রহরীরা কিছু জিজ্ঞাসা করলেই লংকাকান্ড বেধে
যায়। সবাই যারা আসছেন তাদের ভাবসাব হচ্ছে, 'আমরা কি হনুরে'। সবার পরিধানে
 নতুন নতুন কাপড়-চোপড়। হাল ফ্যাশনের অন্ত নেই। দিব্যি হেলেদুলে ঘুরে
  বেড়াচ্ছেন। দেখা হলে দাত বের করে নিজের পরিচয় দিয়ে খাজুড়ে আলাপ জমিয়ে
   তুলতে চেষ্টা করছেন। ঢালাওভাবে ভাত, গোস্ত আর ডাল রান্না হচ্ছে কিচেনে। 
যে আসছেন সেই খাচ্ছেন নির্দ্বিধায়। কেউ কাউকে কিছু বলছেন না। ভুড়ি ভোজনের পর বিভিন্ন ঘরে চেয়ারের উপর, বসার বেঞ্চে
এমনকি টেবিলের উপরও সটান হয়ে শুয়ে পড়ে দিবা নিদ্রা কিংবা রাত্রি যাপনের ব্যবস্থা করে নিতে এতটুকু দ্বিধাবোধ করছেন না এ
 সমস্ত ভিআইপি ব্যক্তিদের দল। প্রত্যেকের হাতে একটা নতুন ব্রিফকেস কিংবা ছোট এট্যাচী। কোন কোন নেতার কাঁধে ঝোলানো ব্যাগ। 
 তারা যা কিছুই করছেন এ সমস্ত জিনিসগুলোও থাকছে তাদের সাথে সাথে। এমনকি প্রকৃতির ডাকে সাড়া দিতে যাবার সময়ও সেগুলো সাথে নেয়া হচ্ছে, 
 পাছে হারিয়ে যায়। ব্যাপার কি? এ সমস্ত ব্রিফকেস, এট্যাচী এবং ঝোলায় কি এমন দুর্লভ জিনিষ রয়েছে ভেবেই পাচ্ছিলাম না। 
 রহস্যটা মতিই উৎঘাটন করল কিছুদিন পর। ও জানাল,
-স্যার, সমস্ত ডিস্ট্রিক্ট ও সাব-ডিভিশন থেকে মুক্তিফৌজের সাথে বর্ডার ক্রস করে 
আসার সময় ব্যাংক ট্রেজারীগুলো সব উজাড় করে নিয়ে এসেছেন স্থানীয় প্রশাসনের
কর্তা ব্যক্তিরা ও রাজনৈতিক নেতৃবৃন্দ। যার ভাগ্যে যতটুকু পরেছে সেগুলো রাখা
আছে এ সমস্ত ব্রিফকেসে, এট্যাচীতে এবং ঝোলায়। তাই এগুলোকে এভাবে 
হেফাজত করা হচ্ছে।
-বল কি?
-বিশ্বাস না হয় পরীক্ষা করে দেখেন? বলল মতি।
একদিন কোন এক অজানা মহারথী তার মাথার নিচে ব্রিফকেসটা রেখে খাবার পর
সুখনিদ্রা দিচ্ছিলেন। ঘুমের ঘোরে ব্রিফকেসটা মাথার নিচ থেকে সরে গিয়েছিল। 
আশেপাশে কাউকে না দেখে মতি সেটা চট করে তুলে নিয়ে খুলে ফেলল। 
ভদ্রলোকের ব্রিফকেসে তালা ছিল না। খুলতেই মতি ও আমার চোখ চড়কগাছ! একি!
থরে থরে সাজানো পাকিস্তানী পাচশত টাকার নোটের বান্ডিলে ব্রিফকেসটা বোঝাই। 
ব্রিফকেসটা নিয়ে আমরা চুপিসারে কেটে পড়লাম। কিছুক্ষণ পর ঘুম থেকে উঠে
যা দেখেছি, যা বুঝেছি, যা করেছি ১৮৭




 

ভদ্রলোক তার ব্রিফকেসের হদিস না পেয়ে সারা বাড়ি মাথায় তুলে হায় হায় করতে
লাগলেন। আরদালীকে পাঠিয়ে ভদ্রলোককে ডেকে পাঠালাম ৷ তিনি এলেন ।

জিজ্ঞেস করলাম,

কি ব্যাপার? এতো হৈ চৈ করছেন কেন?

-আমার ব্রিফকেস চুরি হয়ে গেছে। তিনি কাঁদো কাঁদো হয়ে বললেন ৷
-কি ছিল তাতে?

-আমার কিছু কাপড় ও প্রয়োজনীয় জরুরী কিছু কাগজপত্র ছিল।

টাকা সম্পর্কে সবটাই গোপন করলেন ভদ্রলোক ৷ ইতিমধ্যে নূর উঠে গিয়ে পাশের
ঘরে কর্নেল ওসমানীকে সবকিছু খুলে বলেছে। সব শুনে কর্নেল ওসমানী আমরা যে
ঘরে বসেছিলাম সেখানে আসেন। তিনি ভদ্রলোককে অনেকভাবে জেরা করেন।
ভদ্রলোক টাকার কথা সম্পূর্ণ চেপে গিয়ে ঝোলাতে শুধু কিছু কাপড় ও জরুরী
কাগজপত্র ছিল সে কথাই কর্নেল ওসমানীকে জানান । সব শুনে কর্নেল ওসামানী
নূরকে আদেশ করেন ব্রিফকেসটি ভদ্রলোককে ফিরিয়ে দিতে ৷ ইতিমধ্যেই ব্রিফকেস
থেকে প্রায় ১২ লাখ টাকা আলাদা করে রেখে দেওয়া হয়েছিল । কাপড়-চোপড় ও
কিছু কাগজপত্রসহ ব্রিফকেসটি ভ্দ্রলোককে ফিরিয়ে দেয়া হয়। তিনি তাড়াতাড়ি
ব্রিফকেস খুলে দেখেন টাকা ছাড়া অন্য সবকিছুই ঠিক আছে। তার মুখ ফ্যাকাশে হয়ে
যায়। কিন্তু অবস্থা বেগতিক বুঝে ব্রিফকেস বন্ধ করে নিয়ে আমাদের ধন্যবাদ জানিয়ে
সুর সুর করে ঘর থেকে বেরিয়ে গেলেন । এরপর সেই ভদ্রলোককে আর কখনও
দেখিনি পুরো ৯ মাস সংগ্রামকালে ৷ উদ্ধারকৃত টাকাটা প্রধানমন্ত্রীর তহবিলে জমা করে
দেয়া হয়। এ ঘটনার অবতারনা এখানে এজন্য করলাম, তখন তথাকথিত মুজিবনগর
সরকারের কার্যালয় দেখে বোঝা কষ্ট হত যে একটি জাতীয় মুক্তি সংগ্রাম চলছে
বাংলাদেশে । আর সে সংগ্রাম পরিচালনার দায়িত্বে নিয়োজিত রয়েছেন প্রবাসী
বালিগঞ্জস্থ লোকজন ৷ যে সমস্ত লোকজন তখন অকারণে বালিগঞ্জের বাড়িতে ভীড়
করে সর্বদা ঘুর ঘুর করতেন তাদের হাবভাব দেখে মনে হত সবাই যেন বরযাত্রী হয়ে
এসেছেন কোন দূরদেশ থেকে! কোন ভাবনা নেই, কোন চিন্তা নেই! নির্বিঘ্নে হেসে
খেলে সময় কাটিয়ে আনন্দেই আবার ফিরে যাবেন তারা৷

৮নং থিয়েটার রোডের বাড়িটা দেখতে গেলাম কর্নেল ওসমানী, আমি, মতি, নূর ও
ব্রিগেডিয়ার গুপ্তা এবং কর্নেল ভোরা।৷ বালিগঞ্জের বাড়িটা থেকে এটা অনেক বড়।
চারদিক উঁচু পাচিল দিয়ে ঘেরা । ভেতরটা বিশাল জমিদার বাড়ির মত ৷ বাড়িটি পুরনো
কায়দায় গড়া। একপাশে বড় বড় দু'টো ব্যারাক রয়েছে৷ তাছাড়া পর্যাপ্ত জায়গা
রয়েছে তাবু অথবা টেম্পোরারী সেল্টার গড়ে তোলার জন্য৷ বড় বড় গাছপালায় ছায়া

যা দেখেছি, যা বুঝেছি, যা করেছি ১৮৮

 

সুনিবিড় একটা শান্ত পরিবেশ। বাইরে থেকে ভেতরের কিছুই দেখা যায় না। বাড়িটা 
সবদিক দিয়েই বালিগঞ্জের বাড়িটা থেকে অনেক ভাল। সবাই একবাক্যে এটা গ্রহণীয়
বলে মত দিলেন। আমরা তল্পিতল্পা গুটিয়ে বালিগঞ্জ ছেড়ে উঠে এলাম ৮নং থিয়েটার 
রোডে। নতুন জায়গায় এসেই কর্নেল ওসমানী নূরকে আদেশ দিলেন নিরাপত্তা রক্ষার
জন্য লোকজনের আসা-যাওয়ার ব্যাপারে কিছুটা কড়াকড়ি করতে হবে। ঠিক হল 
পারমানেন্ট রেসিডেন্টদের জন্য স্থায়ী আইডি কার্ড এবং অনুমতি সাপেক্ষে টেম্পোরারী
ভিজিটারদের জন্য পাশ ইস্যু করবে লেফটেন্যান্ট নূর। এভাবে অপ্রয়োজনীয় 
লোকদের ভীড় কমানো সম্ভব হবে। বিএসএফ এর সেন্ট্রিদের কড়া নির্দেশ দেয়া হল 
এ ব্যাপারে। আমরা আমাদের অস্থায়ী বাসস্থান স্কুল ছেড়ে চলে এলাম থিয়েটার
রোডের হেডকোয়াটার্সে। প্রধান বিল্ডিং এর একটি ঘরে থাকবেন কর্নেল ওসমানী এবং
নূর। প্রধানমন্ত্রীর জন্যও একটি ঘর বরাদ্দ করা হল। ব্যারাকের ঘরগুলোতে আমি,
ক্যাপ্টেন চৌধুরী, গ্রুপ ক্যাপ্টেন খন্দোকার এবং চীফ অব স্টাফ কর্নেল রব এর থাকার
বন্দোবস্ত হল। অন্যান্য ঘরগুলোকে বিভিন্ন পরিদপ্তরের অফিস বানানো হল। 
কর্মচারীদের জন্যও থাকার বন্দোবস্ত হল। সি-ইন-সির দপ্তর থেকে সার্কুলার জারি 
করল নূর, "পারমানেন্ট ষ্টাফ ছাড়া অন্য সবার জন্য হেডকোয়াটার্সে ঢুকবার, থাকবার
 এবং খাবার জন্য লিখিত অনুমতি আগেই সি-ইন-সির সেক্রেটারীয়েট মানে
লেফটেন্যান্ট নূর এর কাছ থেকে নিতে হবে।" এ ধরণের নিয়ম প্রবর্তনে সবাই প্রথমে 
বেশ অসন্তুষ্ট হয়ে পড়লেন। কিন্তু নিয়মের কোন ব্যতিক্রম করা হল না। অসন্তোষ 
আস্তে আস্তে কমে এল। সবাইকে নিয়ম মেনে চলতে হল। অন্যদিকে ১৯ নং সার্কাস
এ্যাভেনিউ মানে বাংলাদেশ মিশন হয়ে উঠেছিল একটা বাজার। জনাব হোসেন আলী
এবং তার প্রশাসন তেমন কোন নিয়ম প্রর্বতন করে কার্যকর করতে ব্যর্থ হন। ফলে 
দিন-রাত চব্বিশ ঘন্টা সেখানে প্রয়োজনে অপ্রয়োজনে লোকের ভীড় লেগেই থাকল।
ব্যাপারটা হাস্যকর এবং coincidental হলেও নিয়তির হেরফের বাংলাদেশের
প্রবাসী সরকারের প্রধান দু'টো কর্মস্থলই প্রতিষ্ঠিত হল থিয়েটার রোড এবং সার্কাস
এ্যাভিনিউতে। আমরা সবাই যেন হয়ে উঠলাম থিয়েটার এবং সার্কাসের খেলোয়াড়।
থিয়েটার রোড থেকে কর্নেল ওসমানী একদিন আমাকে নিয়ে চললেন ৮নং সেক্টর
হেডকোয়টার্স বনগাঁয়, সাথে নূর। শহর থেকে প্রায় ৯০-৯৫ মাইল দূরে যশোর
বর্ডারের গা ঘেসে বনগাঁ। ওখানে পৌছে কর্নেল ওসমানী আমাকে পরিচয় করিয়ে
দিলেন ৮নং সেক্টর কমান্ডার মেজর ওসমান এবং ৯নং সেক্টর কমান্ডার ক্যাপ্টেন 
জলিলের সাথে। তাদের বিস্তারিত ব্রিফিং দিলেন তিনি। সেখানে পরিচয় হল বেঙ্গল
রেজিমেন্টের ক্যাপ্টেন হাফিজ, লেফটেন্যান্ট হালিম, ক্যাপ্টেন হুদা, ক্যাপ্টেন 
সালাহউদ্দিন, পুলিশের এসডিপিও মাহবুব, সিএসপি কামাল সিদ্দিকী এবং তৌফিক 
এলাহী চৌধুরী ও লেফটেন্যান্ট মাহবুবের সাথে। ওরা সবাই আমাকে সাদর অভিনন্দন 
জানালেন। দুপুরের খাওয়ার পর কর্নেল ওসমানী নূরকে নিয়ে ফিরে গেলেন। যাবার


ঘা দেখেছি, যা বুঝেছি, যা করেছি ১৮৯ 

 

আগে জানিয়ে গেলেন শীঘ্রই তিনি সেক্টর কমান্ডারদের একটি গুরত্বপূর্ণ কনফারেন্স
ডাকবেন কোলকাতায়। সে কনফারেন্সে মুক্তিযুদ্ধের বর্তমান স্তর এবং ভবিষ্যত
রনকৌশল ও প্রাসঙ্গিক বিষয়াদি নিয়ে আলোচনা করে কর্মপদ্ধতি ঠিক করা হবে।
থিয়েটার রোড ছেড়ে প্রকৃত মুক্তিযোদ্ধাদের মাঝে পৌছে ভীষণ ভালো লাগছিল।
মতিও আমি চলে আসার পরপরই উত্তর-পশ্চিম সীমান্তের সেক্টরগুলোর দায়িত্ব নিয়ে
চলে যায়। শুরু হল নতুন কর্মজীবন। খুলনা, যশোরের ছিন্নমূল ও বিক্ষিপ্ত অনেক
ইপিআর, কিছুসংখ্যক নিয়মিত বাহিনীর সৈন্য, পুলিশ, আনসার, মুজাহিদদের নিয়ে
মেজর ওসমানের অধিনে শুরু হয় প্রতিরোধ সংগ্রাম ৷ তার সাথে যোগ দেয় স্থানীয়
ছাত্র-জনতা ৷ নড়াইলের তরুণ এসডিও জনাব কামাল সিদ্দিকী, মেহেরপুরের এসডিও
তৌফিক এলাহী চৌধুরী এবং মাগুরার এসডিও ওয়ালীউর রহমানও প্রতিরোধে
সংগ্রামে ঝাঁপিয়ে পড়েন । মেজর ওসমান তার অধিনস্ত সমস্ত নিয়মিত ও অনিয়মিত
বাহিনীর সদস্যদের ৭টি কোম্পানীতে বিভক্ত করে সীমান্তবর্তী এলাকায় তাদের
নিয়োগ করেন।

১) প্রথম কোম্পানী উত্তরে মহেশকুন্ড বিওপি এলাকায় লেফটেন্যান্ট জাহাঙ্গীরের
অধিনে।

২) দ্বিতীয় কোম্পানী তার দক্ষিনে ইছাখালী বিওপি এলাকায়। কোম্পানী কমান্ডার
ছিলেন ক্যাপ্টেন আজম চৌধুরী ৷

৩) তৃতীয় কোম্পানী আরো দক্ষিনে জীবননগর বিওপি এলাকায়। নেতৃত্বে ছিলেন
ক্যাপ্টেন মোস্তাফিজুর রহমান ।

৪) চতুর্থ কোম্পানী কাশিমপুর-মুকুন্দপুর-বয়ড়া, এলাকায় ক্যাপ্টেন খন্দোকার নাজমুল
হুদার অধিনে ৷

৫) পঞ্চম কোম্পানী বেনাপোল কাস্টমস্‌ চেকপোষ্ট এলাকায় লেফটেন্যান্ট আবদুল
হালিমের অধিনে । এ কোম্পানী পরবর্তী পর্যায়ে ক্যাপ্টেন তৌঁফিক এলাহী চৌধুরী
সিএসপির অধিনে দেওয়া হয়।

৬) ষষ্ঠ কোম্পানী আরও দক্ষিনে বকশা-কাকডাঙ্গা-বেনাপোল থানার এলাকায়
ক্যাপ্টেন শফিকউল্লার অধিনে।
৭) সপ্তম কোম্পানী ভোমরা এলাকার গোজভাঙ্গায়, ক্যাপ্টেন সালাহ্‌উদ্দিনের অধিনে ।
মে মাসের শেষে ক্যাপ্টেন সালাহ্‌উদ্দিনকে হেডকোয়ার্টারিসে গোয়েন্দা বিভাগের
দায়িত্ব নেয়ার জন্য চলে যেতে হয় মুজিবনগর তথা ৮নং থিয়েটার রোডে ৷ তখন ঐ
সেক্টরের দায়িত্ব দেয়া হয় পুলিশের এসডিপিও মাহবুবউদ্দিনকে ৷ মে মাসের প্রথম
সপ্তাহে প্রাক্তন ফ্ল্যাইট লেফটেন্যান্ট জামালউদ্দিন এমপি, ক্যাপ্টেন ওয়াহাব এবং
যা দেখেছি, যা বুঝেছি, যা করেছি ১৯০

 

লেফটেন্যান্ট এনামুল হক ৮নং সেক্টরে যোগদান করেন। ফ্ল্যাইট লেফটেন্যান্ট
জামালউদ্দিনকে সেক্টর হেডকোয়াটার্স এ ষ্টাফ অফিসার হিসাবে নিয়োজিত করা হয়।

যশোর ক্যান্টনমেন্ট থেকে পাক বাহিনীর ব্যুহ ভেদ করে ক্যাপ্টেন হাফিজের নেতৃত্বে
বিদ্রোহ ঘোষণা করে যুদ্ধ করতে করতে বর্ডার পেরিয়ে ৮নং সেক্টরের মুক্তিযোদ্ধাদের
সাথে যোগ দেন ফার্স্ট বেঙ্গল রেজিমেন্টের অকুতোভয় সেনারা। বেনাপোল বর্ডার
পর্যন্ত মাত্র ১৮৮ জন সৈনিককে জীবিত অবস্থায় নিয়ে আসতে সক্ষম হয়েছিল
হাফিজ । পুরো রেজিমেন্টের বাকি সবাই যুদ্ধে শাহাদাত বরণ করেছিলেন ৷ বেনাপোল
পৌছে সেক্টর হেডকোয়াটার্স এর কাছেই সে তার ক্যাম্প প্রতিষ্ঠা করে। বনগাঁ বিওপির
বিপরীতে মুক্ত এলাকায় বাংলাদেশের পতাকা সমুননত রাখার পবিত্র দায়িত্ব যথাযথ
বীরত্ব ও সাহসিকতার সাথে ক্যাপ্টেন হাফিজের নেতৃত্বে ফার্স্ট ইস্ট বেঙ্গলের বীর
জোয়ানরা শেষদিন পর্যন্ত পালন করেছিলেন। ক্যাপ্টেন হাফিজ আমার বিশেষ বন্ধু
বিধায় ওর সাথেই আমার থাকার বন্দোবস্ত করি।

বরিশাল ও খুলনায় একইভাবে ২৫শে মার্চ রাতের পর থেকে প্রতিরোধ সংগ্রাম গড়ে
তোলার দায়িত্ব নেন ক্যাপ্টেন জলিল। তিনি ছিলেন আর্মড কোরের একজন সৈনিক
এবং পরে মেধাবলে অফিসার হয়েছিলেন তিনি। পুলিশ বাহিনীর অস্ত্রাগার লুষ্ঠন করেই
তিনি শুরু করেন প্রতিরোধ সংগ্রাম । তার সাথে যোগ দেন লেঃ মেহেদী, লেঃ জিয়া
এবং লেঃ নাসের। এছাড়াও তার সাথে যোগ দিয়েছিলেন ক্যাপ্টেন হুদা, ক্যাপ্টেন
শাহজাহান ওমর, লেঃ খুরশীদ প্রমুখ । লেফটেন্যান্ট খুরশীদ তথাকথিত আগরতলা
মামলার একজন আসামীও ছিলেন। এরপর এমএ বেগ নামে একজন যুবক এসে নবম
সেক্টরে যোগ দেয়। তিনি পাকিস্তান সেনা বাহিনীর একজন দক্ষ প্যারাস্যুট জাম্পার ও
ফ্রগম্যান হিসেবে ট্রেনিংপ্রাপ্ত সৈনিক বিধায় পরে তাকে নৌবাহিনীতে শীপম্যান হিসাবে
নিয়োগ করা হয়েছিল । ৯নং সেক্টরকে গঠন করা হয় খুলনার কিছু অংশ, ফরিদপুরের
কিছু অংশ এবং পুরো বরিশাল ও পটুয়াখালী জেলা নিয়ে । সেষ্টর কমান্ডার নিযুক্ত হন
ক্যাপ্টেন জলিল। স্বাধীনতা সংগ্রামের প্রথমার্ধে বরিশাল, পটুয়াখালীতে ক্যাপ্টেন
মেহেদী, খুলনার সুন্দরবন এলাকায় লেঃ জিয়া এবং সীমান্তবর্তী এলাকায় ক্যাপ্টেন
হুদা যুদ্ধ পরিচালনা করেছিলেন। জুলাই মাসে ৯নং সেক্টরকে পুনর্গঠিত করা হয়।
বরিশাল জেলার দায়িত্ব দেয়া হয় পাকিস্তান থেকে পালিয়ে আসা ক্যাপ্টেন শাহজাহান
ওমরকে ৷ পটুয়াখালীর দায়িত্ব দেয়া হয় ক্যাপ্টেন মেহেদীকে। সুন্দরবন ও খুলনার
দায়িত্ব দেয়া হয় লেঃ জিয়াকে । পিরোজপুর, বাগেরহাট এলাকা দেয়া হয় সুবেদার
তাজুল ইসলামকে । ক্যাপ্টেন হুদাকে দেয়া হয় সীমান্তবর্তী এলাকা। সেক্টর
হেডকোয়টার্স প্রথম স্থাপন করা হয় হাসনাবাদে ৷ পরে সরিয়ে নেয়া হয় টাকীতে ৷
সেক্টর হেডকোয়াটার্সে থাকতেন ক্যাপ্টেন জলিল, এডজ্যুটেন্ট এর দায়িত্বে নিয়োজিত

যা দেখেছি, যা বুঝেছি, যা করেছি ১৯১


 

ছিলেন ফ্ল্যাইট সার্জেন্ট ফজলুল হক ও মফিজ ৷ এদের সাথে ষ্টাফ অফিসার হিসেবে
ছিল ক্যাপ্টেন আরিফিন। সেক্টরের প্রধান প্রশিক্ষণ কেন্দ্র ছিল তকিপুর ৷ ইনচার্জ
ছিলেন সুবেদার গোলাম আজম । ৯নং সেক্টরের নৌবাহিনীর দায়িত্বে ছিলেন চীফ পেটি
অফিসার এম ইউ আলম । সুন্দরবনে লেঃ জিয়ার অধিনে ছিলেন ফুল মিয়া ও মধু ৷
প্রথম পর্যায়ে টাকী, হাসনাবাদ, হিঙ্গলগঞ্জ এবং শমসের নগরে মুক্তিবাহিনীর ক্যাম্প
স্থাপন করা হল। এরপর হিঙ্গলগঞ্জের ক্যাম্প উক্শা পর্যন্ত বিস্তৃত করা হয়। এরপর
বরিশাল, খুলনা অঞ্চলে ক্রমে যুদ্ধ ছড়িয়ে পড়েছিল ৷ সীমিত পরিমাণের অস্ত্র শস্ত্র নিয়ে
ক্যাপ্টেন জলিল ও তার সহযোদ্ধারা অবস্থার মোকাবেলা করতে পারছিলেন না।
প্রয়োজন অস্ত্রের। অস্ত্রের অম্বেষনে জনাব মঞ্জুর এমপি ২৪শে এপ্রিল সুন্দরবন হয়ে
ভারত এসে তার পরিচিত বিএসএফ এর কয়েকজন কর্মকর্তার সহযোগিতায় অল্প কিছু
হাতিয়ার নিয়ে ফিরে এসে ক্যাপ্টেন জলিলকে জানালেন যে তিনি ভারতে গেলে আরো
অস্ত্র পেতে পারেন ৷ তার পরামর্শ অনুযায়ী ক্যাপ্টেন হুদা ও মঞ্জুরকে নিয়ে ক্যাপ্টেন
জলিল ভারতের পথে রওনা হলেন। ভারত সীমান্তের ওপারে ভারতীয় সীমান্ত
নিরাপত্তা বাহিনীর ইনসপেক্টর মি পি কে ঘোষ তাদের অভ্যর্থনা জানালেন! সেখান
থেকে বিএসএফ এর নিরাপত্তার অধিনে তারা এসে পৌছলেন হিঙ্গলগঞ্জে । এখানে
তাদের পরিচয় হল অধিনায়ক পান্ডের সাথে। সেখান থেকে হাসনাবাদ হয়ে
ব্যারাকপুর। বিএসএফ এর প্রথম ব্যাটালিয়নের অধিনায়ক মিঃ মুখার্জী তাদের জন্য
সেখানে অপেক্ষা করছিলেন। হাসনাবাদে গণপরিষদের সদস্য মিঃ নূরুল ইসলাম
মঞ্জুর পূর্ব পরিচিত বন্ধু ক্যাপ্টেন বিশ্রাম সিং এর সাথেও পরিচয় হয়েছিল তাদের ৷
ব্যারাকপুরে ৭২নং বিএসএফ এর অফিসার্স মেসেই তাদের থাকার বন্দোবস্ত করে
দেয় এডজ্যুটেন্ট ক্যাপ্টেন সরকার । মিঃ মুখার্জী তাদের কোলকাতায় নিয়ে গিয়ে তার
উর্ধ্বতন কর্মকর্তা, বর্ডার নিরাপত্তা বাহিনীর ডেপুটি ইনসপেক্টর জেনারেল মিঃ
মজুমদারের সাথে পরিচয় করিয়ে দিলেন । তাকে মেজর জলিল জানালেন অধিনায়ক
হিসেবে মুক্তি সংগ্রাম এবং দেশের জন্য তিনি অনেক কিছুই করতে পারেন অস্ত্র
সাহায্য পেলে। কি অস্ত্রশস্ত্র প্রয়োজন তা মিঃ মজুমদারকে জানানো হল ৷ ওই দিন
সন্ধ্যায় কেলকাতা আসাম হাউজে বর্ডার নিরাপত্তা বাহিনীর সর্বাধিনায়ক মিঃ রু্তমজীর
সাথে তাদের সাক্ষাৎ হল। তার সাথে আলাপের পর মিঃ মুখাজী তাদের নিয়ে গেলেন
ফোর্ট উইলিয়ামে ৷ পূর্বাঞ্চচলের সামরিক বাহিনীর সদর দফতর ফোর্ট উইলিয়াম।
সেখানে তাদের জেরা করেন বিশেষ গোয়েন্দা বিভাগের কর্নেল খেরা। খেরার সাথে
তাদের বিশদ আলাপ-আলোচনা হল। পাকিস্তান সামরিক বাহিনীতে থাকাকালীন
কোথায় কোথায় তারা থেকেছেন, কি কি করেছেন তা পুংখানুপুংখভাবে জিজ্ঞেস
করেছিলেন তিনি৷ সব প্রশ্নগুলোর উত্তর দিতে হয়েছিল মেজর জলিল এবং দলের
সবাইকে । সর্বাধিনায়ক লেঃ জেনারেল জগজিৎ সিং অরোরার সাথেও সাক্ষাৎ হল
তাদের । তাকে সবকিছু খুলে বলেছিলেন ক্যাপ্টেন জলিল। মানচিত্রে বাংলাদেশের

যা দেখেছি, যা বুঝেছি, ঘা করেছি ১৯২
 

কোথায় কোথায় তার গেরিলা ঘাটি রয়েছে তাকে বিস্তারিত দেখান হয়েছিল৷ ফলে
জেনারেল অরোরা তাকে অস্ত্রাদি দিতে সম্মত হন। ৫ই মে পর্যন্ত তাকে কোলকাতায়
থাকতে হয়। 

ইতিমধ্যে বরিশালের পতন হওয়ায় মিঃ মঞ্জুর, নাসের, ক্যাপ্টেন হুদা পরিবার-পরিজন
নিয়ে হাসনাবাদে পৌঁছলে ওদের ক্যাম্পে রেখে ক্যাপ্টেন জলিল প্রায় চল্লিশজন
মুক্তিযোদ্ধা নিয়ে দু'টো লঞ্চে ভারতীয় অস্ত্রশস্ত্র বোঝাই করে বরিশালের দিকে রওনা
হলেন। কিন্তু ভুল ট্যাকটিক্যাল মুভের জন্য সুন্দরবন এলাকায় তার লঞ্চ দু'টো
পাকিস্তান নৌবাহিনী আ্যামবুশ করে। দু'তিনজন সাথীকে সঙ্গে নিয়ে ক্যাপ্টেন জলিল
অতি কষ্টে প্রাণে বেঁচে হাসনাবাদ ফিরে আসেন ।ক্যাপ্টেন জলিলের এভাবে ভারতে
আসা এবং মুজিবনগর সরকার এবং কর্নেল ওসমানীর হেডকোয়াটার্সকে বাইপাস করে
সরাসরি ভারতীয় ইষ্টার্ন কমান্ডের সাথে যোগাযোগ করে অস্ত্র নিয়ে বাংলাদেশের
ভেতরে যাবার সিদ্ধান্তে কর্নেল ওসমানী ও মুজিবনগর অস্থায়ী সরকার ভীষণভাবে চটে
যান। তার অদূরদর্শিতা ও হঠকারী প্ল্যানিং এর ফলে এতগুলো হাতিয়ার হারানোর
জন্যও তার প্রতি ক্ষুদ্ধ হয়ে উঠেন কর্নেল ওসমানী । তার এ ধরণের নিয়মবহির্ভূত
কাজের জন্য তাকে সেক্টর কমান্ডারের দায়িত্ব থেকে অপসারনের সিদ্ধান্তও গ্রহণ করা
হয়। কিন্তু পরে আমাদের সবার অনুরোধে কর্নেল ওসমানী তার সিদ্ধান্ত কার্যকরী করা
থেকে বিরত হন। তবে কর্নেল ওসমানী তাকে ডেকে সাবধান করে দিয়ে বলেছিলেন
এ ধরণের গাফিলতি ভবিষ্যতে দ্বিতীয়বার বরদাস্ত করা হবে না।

ইতিমধ্যে ঝড়ের বেগে আমার কাজ এগিয়ে চলেছে। কৃষ্ণনগর থেকে তকীপুর, সমস্ত
সেক্টর আমি ঝাটিকা সফর করে বেড়াচ্ছি। আমার মূল দায়িত্ব যুবশিবির ও শরণার্থী
শিবির থেকে গেরিলাদের রিক্রুট করে তাদের ট্রেনিং এর ব্যবস্থা করা। সাথে সাথে
সেক্টর ট্রুপসদের প্রশিক্ষন ও অপারেশনে সাব সেক্টর কমান্ডারদের সাহায্য করা। এরই
ফাকে ১ম ইস্টবেঙ্গল রেজিমেন্টকে পুনর্গঠিত করার কাজেও ক্যাপ্টেন হাফিজকে
সাহায্য করছিলাম যতটুকু সম্ভব। রাতদিন পরিশ্রম করে জুন মাসের মধ্যেই প্রায়
হাজার দশেক গেরিলা রিক্রুট করে ফেলেছিলাম । তাদেরকে ২০০ থেকে ৫০০ এর
একটি ব্যাচে বিহারের চাকুলিয়া ট্রেনিং ক্যাম্পে ৪ থেকে ৬ সপ্তাহের ট্রেনিং এ পাঠানো
হচ্ছিল। একই সাথে যুব শিবির এবং সাব সেক্টরগুলোতেও আমরা কয়েকটি ট্রেনিং
ক্যাম্প প্রতিষ্ঠিত করেছিলাম। সেক্টরের নিয়মিত বাহিনীর অভিজ্ঞ সৈনিকরা গেরিলাদের
হালকা অস্ত্র, গ্রেনেড, ডেমোলিশন, রেইড, আ্যামবুশ, আনআর্মড কাম্বেট, ম্যাপ রিডিং.
আরবান এবং জঙ্গল ওয়ারফেয়ার, অবসট্যাকলস প্রভৃতি বিষয়ে প্রশিক্ষন দিচ্ছিলেন।
লাইভ ফায়ারিং এর বন্দোবস্তও করা হয়েছিল টেম্পোরারী রেঞ্জ তৈরি করে। একই
সাথে চলছিল মটিভেশন ক্লাশ।

যা দেখেছি, যা বুঝেছি, যা করেছি ১৯৩

 

এখানে রিক্রুটিং এর কাজে নিয়োজিত থাকাকালে একটি অভিজ্ঞতার কথা উল্লেখ না
করে পারছি না। যুদ্ধকালে প্রায় এক লাখের মত মুক্তিযোদ্ধা ট্রেনিং নেয়। কিন্তু এর
মধ্যে শতকরা একভাগও শরনার্থী শিবিরের লোক ছিল না। শরনার্থী শিবিরের আশ্রয়
গ্রহণকারী বেশিরভাগ লোকই ছিলেন হিন্দু । তাদের মধ্যে খুব কম লোকের মাঝেই
ট্রেনিং গ্রহণ করে শত্রুর মোকাবেলা করার জন্য যুদ্ধে যাওয়ার আগ্রহ দেখা যেত।
বাংলাদেশ থেকে পালিয়ে শরনার্থী শিবিরে যারা আশ্রয় নিয়েছিল তারা পরিবারের সব
সদস্য নিয়েই সেখানে থাকত। জীৰন বাচানোর জন্য দু'বেলা দু'মুঠো আহারের
নিশ্চয়তাও শিবিরে তাদের ছিল৷ বাংলাদেশ নিয়ে দুঃশ্চিন্তা করার মত তাদের খুব
বেশি কেউই ছিল না। শিৰিরে তাদের জীবনের নিরাপত্তাও ছিল । তাদেরকে নিরাপদে
স্বদেশে প্রত্যাবর্তনের ব্যবস্থা কারা করছে, কিভাবে করছে, এ নিয়ে তাদের তেমন
কোন মাথাব্যাথা ছিল না। মনে মনে হয়তো বা তারা চাইত কষ্টের কাজটুকু অন্যে
করুক, তারা একদিন ধীরে সুস্থে ফিরতে পারলেই হয়। শরনার্থী শিবিরের বাসিন্দাদের
মধ্যে অনেকেরই আবার পশ্চিমবঙ্গে আত্মীয়-স্বজন বিভিন্ন শহর গ্রামে পার্টিশনের সময়
এসে স্থায়ী বসক্তি স্থাপন করেছিল। মুক্তিযুদ্ধে যোগ দেবার চাপ এড়াতে বয়স্করা
যুবকদের বর্ডার থেকে দূরে তাদের আস্মীয়-স্বজনদের কাছে পাঠিয়ে দিত। ওরা
সেখানে কাজকর্ম, ব্যবসা-বাণিজ্য এবং বিডিন্ন পেশা গ্রহণ করে জীবন চালাত!
শরনার্থীদের মধ্যে এবং নিছক প্রাণের ভয়ে যারা দেশত্যাগ করেছিল তাদের মধ্যে
সুবিধাবাদী মনোবৃত্তিই লক্ষ্য করা গেছে। যুদ্ধে তাদের বিশেষ কোন অবদান ছিল না।
কিছু থাকলে তা ছিল পরিস্থিতি সাপেক্ষে, স্বেচ্ছাপ্রণোদিত হয়ে নয়। অনেক ক্ষেত্রে
শরনার্থী শিবিরগুলোতে খুঁজেও সমর্থ লোক পেতাম না৷ পাওয়া যেত শুধু বুড়ো মানুষ,
শিশু ও মহিলাদের ।

এরই বিপরীত অবস্থা ছিল যুব শিবিরগুলোতে। হাজার হাজার তরুণ, যুবক,
ছাত্র/ছাত্রী, সমাজের অন্যান্য পেশাজীবি, সমর্থ ছেলেদের ভীড়ে প্রতিটি যুব শিবিরই
ভরে থাকত সবসময় । বাসস্থানের সংকুলানের অভাবে অনেককে ফিরিয়েও দেয়া হত
বাধ্য হয়ে। তারা তাদের আত্মীয়-পরিজনদের বাংলাদেশে ফেলে রেখে ছুটে আসত
সমস্ত ঝুঁকি নিয়ে শুধুমাত্র মুক্তিযুদ্ধে যোগ দিয়ে ট্রেনিং গ্রহণ করে হাতিয়ার নিয়ে
বাংলাদেশে ফিরে গিয়ে খান সেনাদের বিরুদ্ধে যুদ্ধ করার জন্য । তারা অতি কষ্টকর
পরিবেশে যুব শিবিরে দিনের পর দিন আধপেটা খেয়ে অনেকক্ষেত্রে অভুক্ত থেকে
উদ্গ্রীব হয়ে অপেক্ষা করত কবে তাদের রিক্রুট করে ট্রেনিং এ পাঠানো হবে।
শতকষ্টে ও তাদের মনোবল ভেঙ্গে পড়তে দেখিনি। প্রত্যেকের মধ্যে দেখেছি
প্রতিশোধের স্পৃহা এবং দেশকে স্বাধীন করার অঙ্গীকার । আজ একটি কথা স্পষ্ট করে
স্বীকার করছি, শরনার্থী শিবিরে পালিয়ে আশ্রয় গ্রহণ করে যারা নিরাপদ জীবন-যাপন
করেছিল তাদের তুলনায় হাজার রকমের ভয়ভীতি, অজানা আশংকা ও সমূহ বিপদের

যা দেখেছি, যা বুঝেছি, যা করেছি ১৯৪

 

মোকাবেলা করে সংখ্যাগরিষ্ঠ বাঙ্গালী যারা দেশেই থেকে গিয়েছিল. স্বাধীনতার জন্য
তাদের প্রত্যক্ষ এবং পরোক্ষ অবদানের মূল্য কোন অংশে কম নয়। তাদের
অনেককেই দিতে হয়েছে চরম আহুতি।

ভারতীয় গোয়েন্দা বাহিনীর সহায়তায় ক্যাপ্টেন জলিলের ফোর্ট উইলিয়ামের
পূর্বাঞ্চলীয় হেডকোয়াটার্সের কর্মকর্তাদের সাথে গোপন যোগাযোগ থেকে একটি বিষয়
পরিষ্কার হয়ে উঠল। ভারতীয় সরকার শুধুমাত্র প্রবাসী সরকার এবং মুক্তি বাহিনীর
সদর দপ্তরের মাধ্যমেই বাংলাদেশের স্বাধীনতা সংগ্রাম এবং রাজনৈতিক গতিধারাকে
নিয়ন্ত্রণ করছিল তা নয়, তারা ক্ষমতাধর কমান্ডারদের সাথেও সম্পর্ক গড়ে তোলার
চেষ্টা করছিল ৷ অত্যন্ত চতুরতার সাথে তারা তাজুদ্দিনের প্রবাসী সরকারের মধ্যে অর্ন্ত
দ্বন্দ সৃষ্টি করে তাকেও দুর্বল করে চাপের মুখে রাখছিল যাতে তিনি তাদের নিয়ন্ত্রণের
মধ্যে থাকতে বাধ্য হন। অপরদিকে মুজিবনগর সরকার ও মুক্তিযোদ্ধের সর্বাধিনায়ক
জনাব ওসমানীর মধ্যেও দ্বন্দ সৃষ্টি করে কর্নেল ওসমানীর ক্ষমতা সীমিত করে রাখা
হচিছল একইভাবে ৷ কর্নেল ওসমানীকে সাইড ট্র্যাক করে প্রবাসী সরকার ও ভারতীয়
কর্তৃপক্ষের এ ধরণের কার্যকলাপে কর্নেল ওসমানী অতি যুক্তিসঙ্গত কারণেই
ভীষণভাবে অপমানিত বোধ করছিলেন। তার বক্তব্য ছিল পরিষ্কার। ভারত বন্ধুরাষ্ট্র
হিসাবে বাংলাদেশের স্বাধীনতা সংগ্রামে তাদের বক্তব্য অনুযায়ী মানবিক কারণে
সাহায্য দিতে সম্মত হয়েছে সেটার জন্য বাঙ্গালী জাতি কৃতজ্ঞ। কিন্তু স্বাধীনতা
সংগ্রামটা পূর্ব বাংলার ৮ কোটি বাঙ্গালীর নিজস্ব সংঘাম ৷ এ সংগ্রাম তাদেরই সংগঠিত
করতে হবে। যে কোন ত্যাগের বিনিময়ে তাদেরকেই অর্জন করতে হবে জাতীয়
স্বাধীনতা, সংগ্রামের নেতৃত্ব ও সব দায়িত্বও থাকতে হবে মুক্তিফৌজ কমান্ড ও প্রবাসী
বাংলাদেশ সরকারের অধিন। জনাব ওসমানী নীতির এ প্রশ্নে কখনোই আপোষ
করেননি। এ বিষয় নিয়ে তৎকালীন প্রবাসী সরকারের নেতৃত্বের সাথে অনেক বির্তক
হয়েছে তার । কিন্তু তার এ নীতির প্রতি সমর্থন দেননি আওয়ামী লীগের বেশিরভাগ
নেতৃত্ব ও গণপরিষদ সদস্যরা। তারা তখন নিজ নিজ ক্ষমতার বলয় তৈরি করতে
ব্যস্ত। তাদের প্রায় সবার মাঝেই এক ধরণের উদ্ভট চিন্তা কাজ করছিল। শুধু
রাজনৈতিক নেতৃবৃন্দই নয় অনেক আমলা এমনকি মুক্তিযোদ্ধাদের সুবিধাবাদী
নেতৃত্বের মাঝেও সেই একই চিন্তার প্রতিফলন দেখা যাচ্ছিল ৷ তাদের ধারণা ছিল
মুক্তিযুদ্ধ যে কারণেই হোক শুরু হয়ে গেছে৷ প্রতিরোধ সংগ্রামকালে পূর্ব পাকিস্তানের
প্রায় সব অঞ্চল থেকে কোটি কোটি টাকা ও সম্পদ লুষ্ঠন করে নিয়ে হিজরত করে
চলে আসা হয়েছে নিরাপদ আশ্রয় ভারতে ৷ একজন মুক্তিযোদ্ধা হিসাবে বলতে লজ্জা
লাগলেও বলতে হচ্ছে পূর্ব পাকিস্তান থেকে পালিয়ে আসা অনেক বুদ্ধিজীবি ও
হোমরা-চোমরা পদস্থ ব্যক্তিরাও মুক্তিযোদ্ধাদের বীরত্বপূর্ণ মুক্তি সংগ্রামকে দেখতেন
অত্যস্ত নেতিবাচক দৃষ্টিতে । তারা মনে করতেন বাঙ্গালী মুক্তিযোদ্ধারা কখনই পাকিস্তান

যা দেখেছি, যা বুঝেছি, যা করেছি ১৯৫


 
হানাদার বাহিনীকে পরাস্ত করে দেশ স্বাধীন করতে সক্ষম হবে না। পাকিস্তান 
বাহিনীকে পরাজিত করতে সরাসরি ভারতীয় সেনা বাহিনীর হস্তক্ষেপ অবশ্যই অতি 
প্রয়োজনীয়। রক্তক্ষয়ী দীর্ঘস্থায়ী সংগ্রামে অংশগ্রহণ করার ইচ্ছা অথবা যোগ্যতা 
তাদের অনেকেরই ছিল না। যুদ্ধের ঝুঁকি এবং কষ্ট ও ত্যাগ স্বীকার করতেও তারা
ছিলেন নারাজ। এতে করেই তাড়াতাড়ি 'হজ্জ' শেষ করে প্রবাসী জীবনের কষ্ট থেকে 
রেহাই পেয়ে দেশে ফিরে লুটপাটের কালো টাকার আয়েশী জীবন খুব তাড়াতাড়ি 
আবার শুরু করতে পারা যাবে একমাত্র ভারতীয় বাহিনীর প্রত্যক্ষ হস্তক্ষেপের 
মাধ্যমেই। ভারতে হজ্জ্ব করার স্ট্যাম্প যখন একবার নিতে সক্ষম হয়েছেন তারা তখন
দেশে ফেরার পর তাদের রাজ কায়েম করার পথে বাধা কোথায়? তাই যত তাড়াতাড়ি 
সম্ভব দেশটাকে স্বাধীন করে দেবার জন্য তাদের একাংশ গোড়া থেকেই ভারত 
সরকারের বিভিন্ন মহলে জোর লবিং শুরু করে দিয়েছিলেন। সমস্ত প্রবাসী সরকারের
মধ্যে শুধুমাত্র দু'জন শুরু থেকে শেষ পর্যন্ত এ ধরণের উদ্যোগের বিরোধিতা দৃঢ়তার
সাথে করে গিয়েছিলেন। তাদের একজন হলেন কর্নেল ওসমানী এবং দ্বিতীয় ব্যক্তি
হলেন জনাব খন্দোকার মোশতাক আহমদ। এই দুইজন ছাড়া সিনিয়র রাজনৈতিক
নেতৃত্বের প্রায় সবাই এবং আমলাদের উচ্চপদস্থ প্রভাবশালী ব্যক্তিদের অনেকেই 
ভারতের প্রত্যক্ষ হস্তক্ষেপের মাধ্যমে বাংলাদেশের স্বাধীনতা লাভের পক্ষপাতিত্ত্ব 
করছিলেন। পরবর্তিকালে Scissorian Operation এর মাধ্যমে বাংলাদেশের
Premature birth এর জন্য মূলতঃ এরাও দায়ী ছিলেন অনেকাংশে। কিন্তু
বেশিরভাগ মুক্তিযোদ্ধা, আমলাতন্ত্রের তরুণ সদস্যরা এভাবে অপরের কৃপায় 
বাংলাদেশকে স্বাধীন করার উদ্যোগের ঘোর বিরোধী ছিলেন। এ নিয়ে প্রবীণদের সাথে 
তরুণদের দ্বন্দ্ব ক্রমশঃই বেড়ে উঠছিল প্রতিদিন।

ইতিমধ্যেই ৮ই জুলাই কোলকাতায় সেক্টর কমান্ডারদের সম্মেলন ডাকা হয় কর্নেল
ওসামানীর নির্দেশে। কিন্তু সম্মেলনের কয়েকদিন আগে হঠাৎ করেই একদিন ঘটল 
এক ঘটনা। ক্যাবিনেট মিটিং এ কর্নেল ওসমানী প্রধানমন্ত্রী তাজুদ্দিনকে পরিষ্কার 
ভাষায় হুশিয়ারী দিয়ে বললেন, "ভারতের গোয়েন্দা ও সেনা বাহিনীর কর্তৃপক্ষ যদি 
মুক্তিযুদ্ধের ব্যাপারে একতরফা সিদ্ধান্ত নিয়ে তাদের কার্যক্রম চালাতে থাকেন তবে
শুধুমাত্র শিখন্ডী কমান্ডার ইন চীফ হিসাবে মুক্তিযুদ্ধ পরিচালনার দায়িত্ব থেকে আমি 
স্বেচ্ছায় অব্যাহতি নেব।" তিনি মিটিং এ জনাব তাজুদ্দিনকে প্রশ্ন করেন, 
"বাংলাদেশের স্বাধীনতার সংগ্রামটা কাদের সংগ্রাম? এটা যদি ভারতের সংগ্রাম হয়ে
থাকে তবে আমরা সবাই কি তাদের হাতে ক্রিয়াণক হয়ে ইসলামাবাদ থেকে দিল্লীতে
তথাকথিত স্বাধীন বাংলাদেশের রাজধানী স্থানান্তরের প্রচেষ্টায় লিপ্ত রয়েছি?" ঐ 
বক্তব্যের পর তিনি একটি পদত্যাগপত্র প্রধানমন্ত্রীর হাতে ধরিয়ে দিয়ে সকলকে স্তম্ভিত
করে সভা কক্ষ ত্যাগ করেন। কথাটা মুহুর্তের মধ্যে সমস্ত থিয়েটার রোড
যা দেখেছি, যা বুঝেছি, যা করেছি ১৯৬

 

হেডকোয়াটার্সে ছড়িয়ে পড়ল । আমরা ইয়াং অফিসার যারা সেখানে উপস্থিত ছিলাম
তাদের মাঝে ভীষণ উত্তেজনা সৃষ্টি হল। আমাদের হাবভাব দেখে কয়েক মিনিটের
মধ্যে থিয়েটার রোড ছেড়ে সংসদ সদস্যদের দল, মন্ত্রীবর্গ সবাই কেটে পড়লেন
আমরা সোজা প্রধানমন্ত্রীকে গিয়ে অনুরোধ জানালাম, “যে করেই হোক কর্নেল
ওসমানীকে আপনার আশ্বাস দিতে হবে যাতে তাকে বাইপাস করে ভারতীয়রা কোন
কিছু না করে৷ আপনি যদি এ আশ্বাস তাকে দিতে পারেন তবে আমরা তাকে তার
পদত্যাগপত্র ফিরিয়ে নিতে অনুরোধ জানাব এবং যে করেই হোক তাকে রাজি করাব।
এটা যদি আপনি করতে ব্যর্থ হন তবে দু'দিন পর সেক্টর কমান্ডারদের যে মিটিং
এখানে হবে তার পরিণতি কি হবে সেটা আপনি নিশ্চয়ই ভালোভাবেই উপলব্ধি করতে
পারছেন। আপনাকে শুধু এতটুকুই বলছি, আমাদের মুক্তি বাহিনীর একজন সৈনিক
বেঁচে থাকতে কর্নেল ওসমানীর গায়ে এতটুকু আচড় কেউ দিতে পারবে না। আমরা
কেউ তার এতটুকু অপমানও বরদাস্ত করব না। তাছাড়া তার বক্তব্যে যুক্তি রয়েছে!
আগে আপনি বলেছেন বিএলএফ-মুজিব বাহিনী গঠনের ব্যাপারে আপনি কিছুই
জানতেন না৷ এ খবর আপনি জানতে পেরে নাকি প্রধানমন্ত্রী ইন্দিরা গান্ধী ও তার
আ্যাডভাইজারদের সাথে এর প্রতিবিধান করার চেষ্টা করে ব্যর্থ হয়ে তাদের সিদ্ধান্ত
নেহায়েত অপারগ হয়েই মেনে নিতে বাধ্য হয়েছেন। আপনাদের এ ধরণের
অপারগতার সুযোগে তারা তাদের নীল নকশার জাল বিস্তার করে চলেছে। তাদের
জালে আটকে পড়ে থাকা নির্জীব বাংলাদেশ আমাদের কাম্য নয়। পরনির্ভরশীল পঙ্গু
বাংলাদেশকে স্বাধীন করার জন্য হাজার হাজার বাঙ্গালী রক্তের গঙ্গা বইয়ে দিচ্ছেনা
বাংলাদেশের পথে প্রান্তরে । আমরা তথা আপমর জনসাধারণ বাংলাদেশকে স্বাধীন
করার জন্য দৃঢ় প্রতিজ্ঞ। পৃথিবীর অন্যান্য জাতি যদি ১২ বছর. ১৫ বছর. ২০ বছর
স্বাধীনতা অর্জন করে থাকতে পারেন তবে আমরাই বা পারব না কেন আমাদের নিজ
শক্তিতে স্বাধীনতার সূর্যকে হানাদার বাহিনীর কবল থেকে ছিনিয়ে নিতে? পৃথিবীর
অনেক জাতি তাদের মুক্তি সংগ্রামে মিত্র দেশের সহযোগিতা গ্রহণ করেছে
সংগ্রামকালে কিন্তু তাই বলে তারা নিজেদের সত্ত্বাকে তো বিকিয়ে দেয়নি । আপনি
প্রধানমন্ত্রী । আপনার দায়িত্ব হচ্ছে সব কিছু দেখে বুঝে শুনে জাতীয় স্বার্থকে প্রাধান্য
দিয়ে দৃঢ়তার সাথে সমস্যার মোকাবেলা করে এগিয়ে যাওয়া । আপনি যদি সততা ও
আন্তরিকতার সাথে এগিয়ে চলেন তবে আপনি আপনার যাত্রা পথে নিঃসঙ্গ হবেন না।
আমরা সবাই থাকব আপনার সাথে ।”

প্রধানমন্ত্রী আমাদের বক্তব্য শুনে বললেন তিনি কিছু একটা করবেন। কর্নেল
ওসমানীকে pacify করার দায়িত্ব নিয়ে বেরিয়ে এলাম আমরা। বাইরে এসে
শুনলাম গুজব ছড়িয়ে পড়েছে, তাজুদ্দিন এবং প্রবাসী সরকারের সাথে কর্ণেল
যা দেখেছি, যা বুঝেছি, যা করেছি ১৯৭


 

ওসমানীর মতানৈক্য ঘটায় তিনি নাকি কমান্ডার ইন চীফ হিসেবে হুকুম দিয়েছেন
সমস্ত আওয়ামী লীগ সরকারকে আ্যারেষ্ট করতে প্রধানমন্ত্রীকে ইতিমধ্যেই নাকি
আ্যারেষ্ট করে রাখা হয়েছে থিয়েটার রোডেই! বাকিরা পালিয়ে প্রাণে বেঁচেছেন।
গুজবটা শুনে হাসব কি কাদব ভেবে পেলাম না। ভাবলাম, গুজবটা ছড়িয়ে আওয়ামী
লীগাররা তাদের দুর্বলতাটাকেই প্রকাশ করে দিলেন তাদের অজান্তে ৷

এদিকে কনফারেন্সের দিন ক্রমশঃ ঘনিয়ে আসছে। বিভিন্ন সেক্টর কমান্ডাররাও
ইতিমধ্যে কোলকাতায় এসে উপস্থিত হচ্ছেন । কর্নেল ওসমানীকে আমরা একনাগাড়ে
বুঝিয়ে চলেছি। অনুরোধ করে চলেছি তার পদত্যাগপত্র প্রত্যাহার করে নিতে ৷ ভীষণ
একরখা মানুষ কর্নেল ওসমানী ৷ যারা তার সান্নিধ্য লাভ করতে সক্ষম হয়েছেন তারা
সবাই সেটা জানেন। অত্যন্ত আত্মসম্মানবোধী এবং অভিমানী তিনি। নীতির প্রশ্নে
জীবনে কেউই তাকে আপোষ করাতে সক্ষম হয়নি। নূর ও আমাকে তিনি ভীষণভাবে
স্নেহ করতেন। বকাও খেয়েছি অনেক ৷ কোন সময় অযৌক্তিকভাবেও বটে ৷ তবুও
তার জীবনের শেষ দিনটি পর্যন্ত তার যে আন্তরিক ভালোবাসা আমি পেয়েছি  তা
ভাষায় প্রকাশ করা সম্ভব নয়। সেটা এক অমূল্য অনুভূতি ৷ একান্ত নিভৃতে শ্রদ্ধার
সাথে তাকে ও তার স্মৃতিগুলো আমি স্মরন করে যাব সারাজীবন। চাকুরিতে
থাকাকালীন এবং চাকুরিচ্যুত অবস্থায় আমরা নিজেদের মাঝে অনেক মতামত বিনিময়
করেছি নির্বিধায়। এমনকি অনেক ব্যক্তিগত এবং পারিবারিক সমস্যা সম্পর্কেও তার
পিতৃসুলভ আচরণ ও উপদেশাবলীর কথা আজও মনে হলে হৃদয় ভারাক্রান্ত হয়ে
উঠে । যাক সে কথা । বাইরের ওসমানীর চেয়ে তার অন্তরের কিছুটা জানতে পারার
সৌভাগ্য আমার হয়েছিল বলে নিজেকে আমি ধন্য মনে করি। আমাদের আকুতি-
মিনতির জবাবে তিনি কিছুই বলছেন না; এমন একটা অনিশ্চিতয়তার মাঝেই শুরু হল
সম্মেলন ১১ই জুলাই ১৯৭১-এ ৷ অধিবেশনের আগে যখন এ সমস্ত ঘটনা ঘটছিল
তখনই মে মাসের শেষ দিকে একদিন বয়রা সেক্টর এর একটি অপারেশনে আমি
প্রথমবারের মত গুলিবিদ্ধ হই। ইনজ্যুরিটা বিশেষ সিরিয়াস ছিল না। ডান হাতের
মাঝের আঙ্গুলটা ভেঙ্গে গিয়েছিল গুলি লেগে । আল্লাহর অসীম কৃপায় প্রাণে বেঁচে
যাই । ক্ষত নিয়েই আমার দায়িত্ব চালিয়ে যাচ্ছিলাম । হাতের ব্যান্ডেজ নিয়েই সেক্টরে
সেক্টরে ঘুরে ফিরেছি। ফলে ঠিকমত  ঔষধ এবং কেয়ার না নেয়ায় ক্ষতে একটা খারাপ
ধরণের ইনফেকশান দেখা দেয়। ফলে হেডকোয়াটার্সের সাথে সার্বক্ষণিক যোগাযোগ
আমি রক্ষা করতে পারিনি। অবশ্য নূরের মাধ্যমে মাঝেমধ্যে খবরা-খবর যতটুকু সম্ভব
জানার চেষ্টা করেছি। সেক্টর থেকে যোগাযোগের ব্যবস্থাও ছিল খুবই সীমিত ।
সম্মেলনে সব সেক্টর থেকে কমান্ডাররা এসেছিলেন ৷ সম্মেলনের দিন সকালে নূর এসে
বলল, কর্নেল ওসমানী কনফারেন্স আ্যাটেন্ড করবেন না। কারণ প্রধানমন্ত্রী ও
মুজিবনগর সরকারের কাছ থেকে তিনি তার পদত্যাগের ব্যাপারে সন্তোষজনক কোন

যা দেখেছি, যা বুঝেছি, যা করেছি ১৯৮

 

জবাব পাননি। সেক্ষেত্রে তার পক্ষে সম্মেলনে উপস্থিত হওয়াটা হবে অসম্মানজনক ।
তাছাড়া সম্মেলনে সবাই তাকে পদত্যাগের কারণও জিজ্ঞাসা করতে পারেন।
পদত্যাগের সঠিক কারণ এই মুহুর্তে সবাইকে জানানোটা সমীচীন মনে করছেন না
কর্নেল ওসমানী ৷ নূর এ খবরটা আমাকে জানিয়ে অনুরোধ করল সমস্ত ব্যাপারটা
গোপন রাখতে । মুজিবনগর সরকারের প্রতিক্রিয়া দেখে কর্নেল ওসমানী তার পরবর্তী
পদক্ষেপ ঠিক করবেন আভাস পেলাম।

থিয়েটার রোডেই কনফারেন্স শুরু হল। সবাই উপস্থিত! জনাব তাজুদ্দিন আহমদ
প্রধানমন্ত্রী ও প্রতিরক্ষামন্ত্রী হিসাবে হাজির হলেন। বাংলাদেশ মুক্তি বাহিনীর সেনা
প্রধান হিসাবে ওসমানী অনুপস্থিত ৷ তিনি জানিয়েছেন বিশেষ কারণবশতঃ তার পক্ষে
সম্মেলনে উপস্থিত হওয়া সম্ভব নয়। কিন্তু নিয়ম অনুযায়ী কর্নেল ওসমানীর উপস্থিতি
সেখানে ছিল অপরিহার্য । কিন্তু তিনি নেই দেখে সবার কাছে ব্যাপারটা খুবই
অস্বাভাবিক মনে হল। যাই হোক জনাব তাজুদ্দিন লম্বা-চওড়া ভাষণ শুরু করলেন ।
তার ভাষণে তিনি সবাইকে জানালেন, “সেক্টর কমান্ডারদের অনাস্থাবশতঃ কর্নেল
ওসমানী পদত্যাগ পত্র দাখিল করেছেন” উপস্থিত সবাই প্রধানমন্ত্রীর এ ঘোষণা শুনে
স্তম্ভিত হয়ে গেলেন। কথাটা এতই আকস্মিক এবং অপ্রত্যাশিত ছিল যে কমান্ডারদের
মধ্যে ভীষণ উত্তেজনার সৃষ্টি হল। কর্নেল ওসমানীর উপর কমান্ডারদের আস্থা নেই এ
কথা প্রধানমন্ত্রী কি করে জানলেন সে বিষয়ে অনেকেই প্রশ্ন উথাপন করলেন।
প্রধানমন্ত্রী পরিষ্কার কোন জবাব দিতে পারলেন না। বাক-বিতন্ডার মাঝে অল্প সময়ের
মধ্যেই তাকে কনফারেন্স হল ত্যাগ করে চলে যেতে হল। সম্মেলন স্থগিত রাখার
সিদ্ধান্ত নিলেন মুক্তিযোদ্ধা কমান্ডাররা। কর্নেল ওসমানী সবার কাছে বিশেষ করে
বাঙ্গালী বীর যোদ্ধাদের কাছে অত্যন্ত শ্রদ্ধেয় ব্যক্তি । তার উপর অনাস্থা এনেছেন কারা
সে রহস্য উদঘাটন না হওয়া পর্যন্ত কোন কনফারেন্স হবে না বলে সিদ্ধান্ত গৃহিত হল
প্রধানমন্ত্রীর অবর্তমানেই। এ অবস্থার সুযোগ গ্রহণ করে আমি ও নূর মেজর জিয়া,
মেজর খালেদ মোশাররফ এবং উইং কমান্ডার বাশারকে একান্তভাবে কর্নেল ওসমানীর
পদত্যাগের আসল কারণ খুলে বললাম ৷ আমরা এটাও তাদের বুঝিয়ে বললাম কর্নেল
ওসমানীর এ ধরণের স্ট্যান্ড এ অস্থায়ী সরকার ও ভারতীয় কর্তৃপক্ষের নীল নকশা
বাস্তবায়নের ক্ষেত্রে বাধার সৃষ্টি হয়েছে। তাই তারা অতি কৌশলে কমান্ডার ইন চীফের
পদ থেকে তাকে বাদ দেয়ার পরিকল্পনা আটছে তার পদত্যাগের সুযোগ গ্রহণ করে।
তাদের এ পরিকল্পনার পেছনে মুক্তিযুদ্ধের কয়েকজন কমান্ডারও পরোক্ষভাবে সমর্থন
জানাচ্ছেন । এ প্রসঙ্গে আমরা তাদের আমাদের দিল্লীর অভিজ্ঞতা এবং বিএলএফ-
মুজিব বাহিনী গড়ে তোলার নীল নকশার কথাও খুলে বললাম সব কিছু বিস্তারিত
জানিয়ে তাদের অনুরোধ করলাম, যে করেই হোক কর্নেল ওসমানীকে আমাদের
মুক্তিযুদ্ধের সর্বাধিনায়ক হিসেবে রাখতে হবে৷ তাকে সম্মুখে রাখতে না পারলে নীল
নকশার মোকাবেলা করতে আমরা সবাই ব্যর্থ হব। আর তাতে জাতীয় স্বার্থ

ঘা দেখেছি, যা বুঝেছি, যা করেছি ১৯৯


 

ভীষণভাবে ক্ষতিগ্রস্ত হবে। আমাদের সাথে তারা একমত হলেন ৷ ঠিক হল উপস্থিত
সবার তরফ থেকে তারা কর্নেল ওসমানীর সাথে দেখা করে তাকে তার পদত্যাগপত্র
প্রত্যাহার করতে অনুরোধ জানাবেন। একইসাথে তাকে আশ্বাসও দেয়া হবে তিনি
যাতে সসম্মানে তার পদত্যাগপত্র প্রত্যাহার করে নিতে পারেন সেই ব্যবস্থা গ্রহণ
করার জন্য অস্থায়ী সরকারকে বাধ্য করা হবে সমগ্র মুক্তিযোদ্ধাদের তরফ থেকে৷
কর্নেল ওসমানীর সাথে গোপন বৈঠক হল। আমরা যা বলেছিলাম তার পুনরাবৃত্তিই
তিনি করলেন তাদের কাছে। সবাই তার পদত্যাগ করার পেছনের যুক্তি পরিষ্কার
বুঝতে পারলেন ৷ সব বুঝে তারা তাকে অনুরোধ জানালেন জাতীয় স্বার্থ বিরোধী সব
ষড়যন্ত্রকে মোকাবেলা করার জন্য তার নেতৃত্ব বিশেষভাবে প্রয়োজন : একমাত্র তিনিই
মুক্তি বাহিনীকে ঐক্যবদ্ধ রাখতে পারেন৷ এক্যবদ্ধ প্রচেষ্টা ছাড়া কোন ষড়যন্ত্রের
মোকাবেলা করা সম্ভব নয়। তাদের দেয়া Assurance এর পরিপ্রেক্ষিতে কর্নেল
ওসমানী তার পদত্যাগ পত্র প্রত্যাহার করবেন বলে আমাদের কাছে প্রতিজ্ঞাবদ্ধ
হলেন। তার সাথে আলাপের পর আমরা গেলাম অস্থায়ী প্রেসিডেন্ট জনাব নজরুল
ইসলাম ও অস্থায়ী প্রধানমন্ত্রী জনাব তাজুদ্দিনের কাছে। আমাদের দেখে দু'জনই বেশ
কিছুটা অস্বস্তিবোধ করছিলেন। সকালের মিটিং-এর অবস্থা বুঝে জনাব তাজুদ্দিন
ইতিমধ্যেই শংকিত হয়ে পড়েছিলেন ৷ সরাসরিভাবে প্রধানমন্ত্রীকে প্রশ্ন করা হল,

-আপনি কোন যুক্তির ভিত্তিতে সকালে আপনার বক্তব্যে বললেন সেক্টর কমান্ডারদের
অনাস্থার পরিপ্রেক্ষিতে কর্নেল ওসমানী পদত্যাগ করার সিদ্ধান্ত নিয়েছেন? জবাবে
কিছুটা বিব্রত হয়ে তাজুদ্দিন সাহেব বললেন,

-তার কাছে খবর রয়েছে যে বেশ কিছু কমান্ডার জনাব ওসমানীর উপর অনাস্থা
পোষণ করছেন।

-মহামান্য প্রধানমন্ত্রী, আপনাকে স্পষ্ট ভাষায় জানিয়ে দিতে চাই, শুধুমাত্র
কমান্ডারদের তরফ থেকেই নয়, সমগ্র মুক্তি ফৌজের তরফ থেকে আমাদের পূর্ণ
আস্থাই যে রয়েছে কর্নেল ওসমানীর উপর মুক্তি বাহিনীর সর্বাধিনায়ক হিসেবে তা নয়
তিনি আমাদের অতি শ্রদ্ধার পাত্রও বটে। তার পরিবর্তে অন্য কাউকে যদি কমান্ডার
ইন চীফ বানাবার চিন্তা-ভাবনা করে থাকেন তবে বলতে বাধ্য হচ্ছি আমাদের
বেশিরভাগ মুক্তিযোদ্ধার কাছে তিনি গ্রহণযোগ্য নাও হতে পারেন! প্রবাসী সরকারের
হয়তো বা ক্ষমতা থাকতে পারে, সরকার ইচ্ছামত একজন সব্বাঁধিনায়কও নিয়োগ
করতে পারে কিন্তু তার পরিণতি কি হবে সেটাও একটু ভেবে দেখবেন ৷ মেজর জিয়াই
প্রধানমন্ত্রীর কথার জবাব দিলেন।

জনাব নজরুল ইসলাম ও তাজুদ্দিন দু'জনই মেজর জিয়ার কথা শুনে ভীষণভাবে
চিন্তাগ্রস্থ হয়ে পড়লেন ৷ কিছুক্ষণ ভেবে তাজুদ্দিন সাহেব বললেন.

যা দেখেছি, যা বুঝেছি, যা করেছি ২০০

 

-ওসমানী সাহেব স্বেচ্ছায় পদত্যাগপত্র দাখিল করেছেন৷ তিনি সেটা প্রত্যাহার করলে
সরকার তার পুননিয়োগ সম্পর্কে পুনবিবেচনা করতে পারে ।

তিনি স্বেচ্ছায় ইস্তফা দিয়েছেন সেটা ঠিক ৷ কিন্তু সম্মেলনে আপনি যে কারণে তিনি
পদত্যাগ করেছেন বলে ঘোষণা দিয়েছেন সেটা সত্য নয় ৷ কি কারণে তিনি পদত্যাগ
পত্র সরকারকে স্বেচ্ছায় দিয়েছেন সেটা আমরা অবশ্যই শুনব তার কাছ থেকেই ।
আমাদের অনুরোধ কাল সম্মেলনে আপনি বলবেন, আপনার কাছে যে খবর এসেছিল
কিছু কমান্ডারের অনাস্থার ব্যাপারে সেটা তদন্তে ভুল প্রমাণিত হয়েছে ৷ শুধু তাই নয়
আপনি আরও বলবেন উপস্থিত সব কমান্ডার এবং সমগ্র মুক্তিফৌজের দাবি একমাত্র
কর্নেল ওসমানীই থাকবেন কমান্ডার ইন চীফ হিসেবে। অন্য কেউ নয়। সে
পরিপ্রেক্ষিতে সবার তরফ থেকে আপনি স্বয়ং তাকে তার ইস্তফা প্রত্যাহার করে নেবার
জন্য অনুরোধ জানাবেন এবং একমাত্র সে ক্ষেত্রেই তিনি তার পদত্যাগপত্র প্রত্যাহার
করবেন । কথার ধরণ থেকে বুদ্ধিমান জনাব তাজ্জুদ্দিন আহমদ বুঝে নিলেন মুক্তিযুদ্ধের
কমান্ডাররা ইতিমধ্যে অনেক কিছুই জেনে গেছেন। পর্দার অন্তরালে পাশা খেলার
চালগুলো সম্পর্কেও হয়তো বা অনেকেই অবগত হয়ে পড়েছেন; তাই কেঁচো খুড়তে
সাপ বেরিয়ে না পড়ার জন্য মেজর জিয়ার অনুরোধ মেনে নিতে রাজি হলেন
প্রধানমন্ত্রী তাজুদ্দিন। পুরো মিটিং এ নির্বাক নিরব সাক্ষী হয়ে নিশ্চুপ বসে ছিলেন
অস্থায়ী রাষ্ট্রপতি জনাব নজরুল ইসলাম। মিটিং এর বিস্তারিত বিবরণ নূরের মাধ্যমে
জানানো হল কর্নেল ওসমানীকে। পরদিন কথামত কাজ করলেন প্রধানমন্ত্রী । তার
অনুরোধে কর্নেল ওসমানী তার পদত্যাগপত্র প্রত্যাহার করে সম্মেলনের নেতৃত্ব দেবার
স্বীকৃতি জানালে করতালির মাধ্যমে উপস্থিত সবাই কর্নেল ওসমানীর সিদ্ধান্তকে
আন্তরিক অভিনন্দন জানালেন। কর্নেল ওসমানীর নেতৃত্বে সম্মেলন শুরু হল। চানক্য
বুদ্ধির দূরভিসন্ধি নস্যাৎ করে কর্নেল ওসমানীকে কমান্ডার ইন চীফ পদে বহাল রাখতে
পেরে আমরা তার উপযুক্ত মর্যাদা দিতে পেরেছিলাম বলে নিজেদের আত্মপ্রত্যয়
অনেক বেড়ে গিয়েছিল। আমাদের এই বিজয় থেকে আওয়ামী লীগ ও তাদের
দোসররা পরিষ্কার বুঝতে পেরেছিলেন যে, জানবাজ মুক্তিসেনারা অন্যায় ও জাতীয়
স্বার্থ বিরোধী কোন কিছুই মুখ বুজে সহ্য করবেন না। এ সম্মেলনে যুদ্ধের বিভিন্ন
দিক, বিভিন্ন সমস্যা এবং ভবিষ্যতে কর্মপন্থা সম্পর্কে বিস্তারিত আলোচনা করা হয়।
আলোচনার বিষয়বস্তু সম্পর্কে কর্নেল ওসমানীর মনোভাব আমাদের আগেই জানা
ছিল, সে আলোকেই আলোচনা পরিচালিত হয়। ঐ বৈঠকে লেঃ কর্নেল এম এ রব
বাংলাদেশ মুক্তি ফৌজের চীফ অফ ষ্টাফ এবং গ্রুপ ক্যাপ্টেন এ কে খন্দোকার ডেপুটি
চীফ অফ ট্টাফ নিযুক্ত হন। এছাড়া গুরুত্বপূর্ণ সিদ্ধান্ত যেসব নেয়া হয়েছিল তা হচ্ছে :-

১) বিভিন্ন সেষ্টরের সীমানা নির্ধারন
২) মুক্তিযুদ্ধের কৌশল পদ্ধতির সারসংক্ষেপ এবং বর্ণনা ।

যা দেখেছি, যা বুঝেছি, যা করেছি ২০১


 

(ক) নির্ধারিত এলাকায় নির্দিষ্ট দায়িত্বে পাঁচ অথবা দশজনকে নিয়ে গঠিত ট্রেনিংপ্রাপ্ত
গেরিলা দলগুলোকে বাংলাদেশের অভ্যস্তরে পাঠানো হবে।

(খ) গেরিলাদের শ্রেণী বিভক্তি :-

এ্যাকশন গ্রুপ : এ গ্রুপের সদস্যরা শত্রুর বিরুদ্ধে সরাসরি তবে গেরিলা হামলা
চালাবে । তারা শতকরা ৫০ থেকে ১০০ ভাগ হাতিয়ার বহন করবে।

গোয়েন্দা সেনা : এই গ্রুপের গেরিলারা হেডকোয়াটার্সের অধিনে প্রতিষ্ঠিত গোয়েন্দা
বিভাগের নির্দেশে কার্যক্রম পরিচালনা করবে। এরা সাধারণত সম্মুখ সংঘর্ষে জড়িত
হবে না। এদের মূল দায়িত্ব হবে খবরা-খবর সংগ্রহ করা। এদের কাছে শতকরা ৩০
থেকে ৫০ ভাগের বেশি অস্ত্র থাকবে না।

গেরিলা ঘাটি : প্রতিটি গেরিলা ঘাটি সেক্টর ট্রূপস এর দ্বারা রক্ষিত হবে। প্রতিটি
ঘাটিতে গেরিলাদের জন্য থাকা-খাওয়ার ব্যবস্থা এবং ট্রেনিং এর ব্যবস্থা থাকবে।
প্রত্যেক ঘাটিতে একটি করে মেডিকেল টিম থাকবে প্রয়োজ্বনে গেরিলাদের চিকিৎসার
জন্য । প্রত্যেক ঘাটিতে গেরিলাদের রাজনৈতিকভাবে সচেতন করে তোলার জন্য
একজন রাজনৈতিক নেতা থাকবেন। তার দায়িত্ব হবে বিভিন্ন কর্মপদ্ধতির মাধ্যমে
পাকিস্তানীদের মানসিকভাবে দুর্বল করে দেয়া এবং একই সঙ্গে বাঙ্গালীরা যেন
মানসিক সাহস ও শক্তি হারিয়ে না ফেলে সেদিকে লক্ষ্য রাখা। শত্রুর বিরুদ্ধে বড়
ধরণের আক্রমণ পরিচালনার উদ্দেশ্যে আরো বেশি সংখ্যক গেরিলা কিংবা নিয়মিত
বাহিনীর সৈনিকদের সংকুলানের জন্য প্রতিটি ঘাটিকে তৈরি রাখাও এদের দায়িত্ব
ছিল। কিন্তু বাস্তবে পরবর্তিকালে এই রাজনৈতিক দায়িত্ব গ্রহণ করার জন্য মুজিবনগর
সরকার থেকে কোন প্রতিনিধিই আসেনি। সেক্টর এবং সাব-সেক্টর কমান্ডারদেরকেই
নিজেদের উদ্যোগে এ দায়িত্ব পালন করতে হয়েছিল

৩) নিয়মিত বাহিনীর সদস্যদের অবিলম্বে ব্যাটালিয়ন ফোর্স এবং সেক্টর ট্রপস এ
সংগঠিত করতে হবে।

৪) যুদ্ধ পরিকল্পনার পদ্ধতি ছিল নিম্নরূপ:-

(ক) প্রতিটি সুবিধাজনক স্থানে শত্রুর বিরুদ্ধে আঘাত হানার জন্য বিপুল সংখ্যক
গেরিলাকে বাংলাদেশের অভ্যন্তরে পাঠানোর বন্দোবস্ত করতে হবে।

(খ) কোন শিল্প প্রতিষ্ঠান চালু রাখতে দেয়া হবে না। বিদ্যুতের খুঁটি, সাবস্টেশন
প্রভৃতি ধ্বংস করে বিদ্যুৎ সরবরাহ অচল করে দিতে হবে ।

(গ) কোন কাঁচামাল কিংবা উৎপাদিত পণ্য রফতানি করতে দেয়া হবে না। এ সমস্ত
জিনিস যে সমস্ত গুদামে থাকবে সেগুলো ধ্বংস করে দিতে হবে।

যা দেখেছি, যা বুঝেছি, যা করেছি ২০২


 

(ঘ) শত্রুপক্ষের সৈন্য ও সামরিক সরঞ্জাম, রসদপত্র আনা নেয়ার জন্য ব্যবহারযোগ্য
যানবাহন, রেলপথ, নৌযান, রাস্তা, পুল প্রভৃতি পরিকল্পিতভাবে ধ্বংস করতে হবে ।

(ঙ) রণকৌশলগত পরিকল্পনা এভাবে করতে হবে যাতে শত্রুরা ছত্রভঙ্গ হয়ে পড়তে
বাধ্য হয়।

(চ) শত্রুদের ছত্রতঙ্গ করার পর তাদের বিচ্ছিন্ন গ্রুপগুলোর উপর গেরিলারা মরণপন
আঘাত হানবে।

এ সম্মেলনে বাংলাদেশকে নিস্মোক্ত এগারোটি সেষ্টরে বিভক্ত করা হয় :-

১নং সেক্টর : চট্টগ্রাম, পার্বত্য চট্টগ্রাম এবং নোয়াখালী জেলার অংশ বিশেষ মুহুরী
নদীর পূর্ব এলাকা নিয়ে এই সেষ্টর গঠিত হয়। সমগ্র সেক্টরকে ৫টি সাব-সেক্টরে ভাগ
করা হয়। মেজর জিয়া সেক্টর কমান্ডার নিয়োজিত হন। (পরে জিয়া জেড ফোর্স
কমান্ডার নিযুক্ত হওয়ার পর ক্যাপ্টেন রফিক ১নং সেন্টর কমান্ডার নিয়োজিত হন ।) এ
সেক্টরের মোট সৈন্য সংখ্যা ছিল ২১'শত ৷ এর মধ্যে ১৫'শত ইপিআর, ২'শ পুলিশ,
৩'শ সামরিক বাহিনী এবং নৌ ও বিমান বাহিনীর সদস্য সংখ্যা ছিল প্রায় ১'শ।
এখানে গেরিলাদের সংখ্যা ছিল প্রায় ২০ হাজার ৷ এদের মধ্যে ৮ হাজারকে এ্যাকশন
গ্রুপ হিসাবে গড়ে তোলার সিদ্ধান্ত নেয়া হয়। শতকরা ৩৫ ভাগ অস্ত্রশস্ত্র ও
গোলাবারুদ দেয়া হয় এই সেক্টরকে ৷

২নং সেক্টর : কুমিল্লা, ফরিদপুর জেলা, নোয়াখালী ও ঢাকার অংশ বিশেষ নিয়ে এ
সেক্টর গঠিত হয়। সেক্টর কমান্ডার নিযুক্ত হন মেজর খালেদ মোশাররফ । সেক্টরটিকে
৬টি সাব-সেষ্টরে বিভক্ত করা হয়। সমগ্র সেক্টরে নিয়মিত বাহিনীর সংখ্যা ছিল প্রায় ৪
হাজার। গেরিলা ছিল ৩০ হাজার। (মেজর খালেদ মোশাররফ ফোর্স কমান্ডার হিসেবে
গুরুতরভাবে আহত হওয়ার পর ক্যাপ্টেন হায়দার সেক্টরের কমান্ডারের দায়িত্ব গ্রহণ
করেন।)

৩নং সেক্টর : মৌলভীবাজার, ব্রাহ্মনবাড়িয়া, নারায়ণগঞ্জ, কেরানীগঞ্জ নিয়ে এই সেক্টর
গঠিত হয়। সেক্টরটিকে ১০টি সাব-সেক্টরে ভাগ করা হয়। গেরিলাদের সংখ্যা ছিল ১০
হাজার। সেক্টর কমান্ডার নিযুক্ত হন মেজর শফিউল্লাহ । (এস' ফোর্স গঠনের পর
মেজর শফিউল্লাহর জায়গায় মেজর নূরুজ্জামানকে ৩নং সেক্টরের দায়িত্ব দেয়া হয় ।)
৪নং সেক্টর : উত্তরে সিলেট সদর এবং দক্ষিনে হবিগঞ্জ থানার মধ্যবর্তী সমস্ত অঞ্চল
নিয়ে গঠিত হয় ৪নং সেক্টর। সেক্টর কমান্ডার নিযুক্ত হন মেজর চিত্তরঞ্জন দত্ত।
সেক্টরটিকে ৬টি সাব-সেক্টরে বিভক্ত করা হয়। নিয়মিত বাহিনীর সংখ্যা ছিল প্রায় ৩
হাজার। গেরিলা ছিল প্রায় ১২ হাজার ।

যা দেখেছি, যা বুঝেছি, ঘা করেছি ২০৩

 

৫নং সেক্টর : সিলেট জেলার উত্তরাঞ্চল নিয়ে গঠিত হয় এই সেক্টর ৷ কমান্ডার নিযুক্ত
হন মেজর মীর শওকত আলী । নিয়মিত বাহিনীর সংখ্যা ছিল প্রায় ৮'শ, গেরিলা ছিল
প্রায় ৫ হাজার সেক্টরটিকে ৬টি সাব-সেক্টরে বিভক্ত করা হয়৷

৬ নং সেক্টর : এই সেক্টর রংপুর এবং দিনাজপুর নিয়ে গঠিত হয়৷ উইং কমান্ডার এম
কে বাশার নিযুক্ত হন সেক্টর কমান্ডার হিসেবে ৷ সাব-সেক্টর ৫টি ৷ নিয়মিত বাহিনী
সংখ্যা প্রায় ১২'শ! গেরিলা ছিল প্রায় ৬ হাজার ৷

৭নং সেক্টর : রাজশাহী, পাবনা, বগুড়া জেলা এবং দিনাজপুর জেলার অংশ বিশেষ
নিয়ে গঠিত হয় এ সেক্টর। সেক্টর কমান্ডার নিযুক্ত হন মেজর নাজমুল হক।
(যুদ্ধকালীন সময় এক মটর দুর্ঘটনায় তিনি শহীদ হলে তার স্থলে সেক্টর কমান্ডার
নিযুক্ত হন মেজর এম হাসান ৷) সাব-সেক্টরের সংখ্যা ৮টি। সৈন্য সংখ্যা প্রায় ২
হাজার ৷ গেরিলা প্রায় ৮ হাজার ।

৮নং সেক্টর : কুষ্টিয়া, যশোর এবং খুলনার অংশ বিশেষ নিয়ে এ সেক্টর গঠন করা
হয়। ১৫ই জুলাই পর্যন্ত সেক্টর কমান্ডার ছিলেন মেজর এম এ ওসমান চৌধুরী ৷
পরবর্তিকালে মেজর ওসমানকে হেডকোয়াটার্সে বদলি করে নিয়ে আসা হয়। পাকিস্তান
থেকে পালিয়ে আসার পর মেজর মঞ্জুর ৮ নং সেক্টরের দায়িত্বভার গ্রহণ করেন।
নিয়মিত বাহিনীর সংখ্যা ছিল প্রায় ৩ হাজার ৷ গেরিলা প্রায় ৮ হাজার । সাব-সেষ্টরের
সংখ্যা ৭টি ৷

৯নং সেক্টর : বরিশাল, পটুয়াখালী, খুলনার অংশ বিশেষ, ফরিদপুরের একাংশ নিয়ে এ
সেক্টর গঠিত হয়। সেক্টর কমান্ডার ছিলেন মেজর এম এ জলিল। সাব-সেক্টরের সংখ্যা
৮টি । নিয়মিত বাহিনীর সংখ্যা ছিল প্রায় ১৫'শ ৷ গেরিলা প্রায় ১৫ হাজার ।

১০নং সেক্টর : এ সেক্টরের কোন আঞ্চলিক সীমানা ছিল না। নৌ কমান্ডোরাই এ
সেক্টরের অধিনে ছিল৷ শত্রুপক্ষের টার্গেট ধ্বংস করার জন্য প্রয়োজন মত বিভিন্ন
সেক্টরে গ্রুপ গঠন করে তাদের নির্দিষ্ট দায়িত্বে পাঠানো হবে সেই সিদ্ধান্তই নেয়া হয়।
তাদের দায়িত্ব সম্পন্ন করার জন্য সার্বিক সহযোগিতা করার নির্দেশ দেয়া হয় সেক্টর
কমান্ডারদের ৷ দায়িত্ব সম্পন্‌ করার পর নৌ কমান্ডোরা সব আবার তাদের মূল
আস্তানা ১০নং সেষ্টরে ফিরে আসবে ঠিক করা হয়।

১১নং সেষ্টর : এ সেক্টর ছিল বাংলাদেশের উত্তর-পশ্চিম অঞ্চল এবং তুরা ও গারো
অঞ্চল নিয়ে ৷ কমান্ডার নিযুক্ত হন মেজর তাহের ৷ (১৫ই নভেম্বর এক অভিযানে তিনি
গুরুতরভাবে আহত হয়ে একটি পা হারান ।) সাব-সেক্টর ছিল ৮টি । গেরিলা সংখ্যা
২৫ হাজার ।

যা দেখেছি, যা বুঝেছি, যা করেছি ২০৪



এ সম্মেলনে সেক্টরসমূহ সম্পর্কে সিদ্ধান্ত নেবার পর মুক্তি ফৌজের সৈনিকদেরকেও
নিম্নলিখিত ক্যাটাগরিতে পুর্নগঠিত করার সিদ্ধান্ত নেয়া হয়:-

নিয়মিত বাহিনী : ২৫শে মার্চ রাতের শ্বেত সন্ত্রাসের পর ইষ্ট বেঙ্গল রেজিমেন্ট,
ইপিআর, পুলিশ, আনসার, মুজাহিদ কোর এবং অন্যান্য সামরিক ও প্রতিরক্ষা
বাহিনীর বাঙ্গালী সদস্যদের নামকরণ করা হয় নিয়মিত বাহিনী ৷

আর্মি ব্যাটালিয়নের সমস্বয়ে তিনটি বিগ্রেড গড়ে তোলার সিদ্ধান্ত নেয়া হয় । তখনকার
৫টি ব্যাটালিয়নকে কেন্দ্র করেই নিয়মিত বাহিনীর পুনর্গঠনের কাজ শুরু করার সিদ্ধান্ত
নেয়া হয়। এইসব ব্যাটালিয়নের জনশক্তি ছিল খুবই কম। প্রত্যেক সেক্টর থেকে
উপযুক্ত লোক সংগ্রহ করে এদের শক্তি বৃদ্ধি করার লক্ষ্যে ক্রমাস্বয়ে নতুন আরও
ব্যাটালিয়ন দাড় করানোর সিদ্ধান্ত হয়। এগুলোকে পরে ব্রিগেড গ্রুপে সংগঠিত করার
সিদ্ধান্ত গৃহিত হয়। এদের দ্বারা গঠিত তিনটি ব্রিগেড গ্রুপই পরে জেড' ফোর্স, এস'
ফোর্স এবং কে' ফোর্স নামে পরিচিত হয়।
সেক্টর ট্রুপস্‌ : উপরোক্ত ব্যাটালিয়নগুলোতে যেসব ইপিআর, পুলিশ, আনসার,
মুজাহিদ ও সামরিক বাহিনীর সৈনিকদের অর্ন্তভূক্ত করা সম্ভব হবে না তাদেরকে সেক্টর
ট্রূপস হিসাবে যুদ্ধ করার জন্য ইউনিট এবং সাব-ইউনিটে সংগঠিত করার সিদ্ধান্ত নেয়া
হয়। মুক্তিযোদ্ধাদের জীবন ধারনের জন্য নগন্য সম্মানী দেয়ার ব্যবস্থা করা হয়
অস্থায়ী সরকারের তরফ থেকে। কিন্তু মুক্তিযোদ্ধা কমান্ডারদের
বেশিরভাগই এ অর্থ গ্রহণ না করার পক্ষে অভিমত ব্যক্ত করেন।

অনিয়মিত বাহিনী অথবা ফ্রিডম ফাইটার্স (এফ এফ) গেরিলা হিসেবে শত্রুর বিরুদ্ধে
যুদ্ধ করার জন্য যাদের ট্রেনিং দেয়া হত তাদের বলা হত অনিয়মিত বাহিনী,
গণবাহিনী, অথবা ফ্রিডম ফাইটাস। প্রথম পর্যায়ে অনেক ক্ষেত্রেই তাদের মধ্যে নিয়ম-
শৃঙ্খলার অভাব ছিল। সঠিক রাজনৈতিক প্রশিক্ষণ এবং কঠোর সংগ্রামী জীবনযাপনের 
মধ্য দিয়ে তাদের সুশৃঙ্খল গেরিলা হিসেবে গড়ে তোলার সিদ্ধান্ত নেয়া হয়। 
গণবাহিনীর সদস্যদের ট্রেনিংকালে সামান্য পকেট খরচা এবং বাংলাদেশের ভেতরে 
পাঠাবার সময় প্রথমবার তাদের কিছু রাহা খরচ দেয়ার সিদ্ধান্ত গৃহিত হয়। এরপর 
তাদের বিশাল জনসমুদ্রে মিশে গিয়ে তাদেরই একজন হয়ে শত্রুর মোকাবেলা করার 
প্রশিক্ষণ দেয়ার সিদ্ধান্ত নেয়া হয়। আমাকে, ক্যাপ্টেন সালাহউদ্দিন, লেঃ মতি ও লেঃ 
নূরকে আগের দায়িত্বেই বহাল রাখা হয়।


কনফারেন্সে কমান্ডারদের নিয়মিত এবং অনিয়মিত বাহিনীর সাংগঠনিক কাঠামো এবং 
সদস্য সংখ্যা হিসাব করে তাদের জন্য কাপড়-চোপড়, রেশন, অস্ত্র, গোলা-বারুদ,
 ওয়‍্যারলেস সেট, টেলিফোন, অতি আবশ্যকীয় রসদপত্রের তালিকা তৈরি করে
'যা দেখেছি, যা বুঝেছি, যা করেছি ২০৫


 

মুজিবনগর সরকারের কাছে পেশ করতে বলা হয়। অস্থায়ী সরকার চাহিদা অনুযায়ী
ভারত সরকারের কাছ থেকে জিনিসগুলো সংয্রহ করবে সেই কথাই জানানো হয়েছিল
মিটিং-এ ৷ মুক্তিযোদ্ধাদের জন্য কয়েকটি ফিল্ড হাসপাতাল গড়ার সিদ্ধান্ত নেয়া
হয়েছিল৷ এছাড়া সেক্টর এবং সাব-সেক্টরগুলোতেও চিকিৎসা কেন্দ্র খোলার সিদ্ধান্তও
গৃহিত হয়! কনফারেঙ্গে কর্নেল ওসমানী সবাইকে জানালেন ইতিমধ্যে পাকিস্তান
থেকেও বাঙ্গালী সামরিক বাহিনীর অফিসাররা পালিয়ে আসার চেষ্টা এবং উদ্যোগ
নিচ্ছে। এপ্রিল মাসে তিনজনের সর্বপ্রথম দলটির মাঝে রয়েছি আমি, লেঃ মতি ও লেঃ
নূর। আমাদের কাছ থেকে জানা তথ্যের ভিত্তিতে তিনি আরও বলেছিলেন অনেক
বাঙ্গালী অফিসারই স্বাধীনতা যুদ্ধ যোগ দেবার জন্য পালিয়ে আসার সুযোগ খুঁজছে
কিন্তু সীমান্ত পার হয়ে ভারতে পালিয়ে এসে তারপর যুদ্ধে যোগ দেয়ার কাজটি খুবই
বিপদজনক; বিশেষ করে পাকিস্তানে পরিবার-পরিজন নিয়ে যারা বসবাস করছে
তাদের জন্য তো বটেই। তাছাড়া বাংলাদেশের স্বাধীনতা সংগ্রামের প্রতি ভারত
সরকারের মনোভাব কি সে সম্পর্কে সঠিক ধারণা করতে না পারায় অনেকেই পালিয়ে
ভারতে আসতে ভরসা পাচ্ছে না। তাদের এ ব্যাপারে প্রকৃত অবস্থা বর্ণনা করে
স্বাধীনতা সংগ্রামে যোগদান করার আহ্বান জানানো হয়েছে বিশেষ যোগাযোগ
ব্যবস্থার মাধ্যমে। পাকিস্তান থেকে অফিসাররা চলে আসছে জানতে পেরে সকলেই
খুশি হলেন। আমাদের উষ্ণ অভিনন্দন জানানো হল।

যা দেখেছি, থা বুঝেছি, যা করেছি ২০৬


 
সপ্তম অধ্যায়
মুক্তিযুদ্ধের প্রথম পর্ব
-প্রবাসী বাঙ্গালী ডঃ জাফরুল্লা ও ডঃ মুবিনের নেতৃত্বে সবচেয়ে বড় ফিল্ড
হাসপাতালটি স্থাপিত হয় বিশ্রামগঞ্জে।

-জুলাই মাসে পাকিস্তান থেকে পালিয়ে আসেন সপরিবারে মেজর মঞ্জুর,
ক্যাপ্টেন জিয়াউদ্দিন, ক্যাপ্টেন তাহের, ক্যাপ্টেন পাটোয়ারী ও দুই জন
সৈনিক।

-পরের দলটিতে পালিয়ে আসেন ক্যাপ্টেন শাহরিয়ার রশিদ খান,
লেফটেন্যান্ট জাহাঙ্গীর ও ক্যাপ্টেন খায়রুল আনাম।

-ফ্রন্টলাইন কমান্ডারদের সবক্ষেত্রেই নিজেদের উদ্যোগ ও চেষ্টার উপর
নির্ভরশীল হয়েই সংগঠিত করতে হয়েছিল মুক্তিযুদ্ধ।

- রাজনৈতিক নেতাদের মুক্তাঞ্চলে প্রশাসক এবং সেষ্টরে পলিটিক্যাল কমিসার
করে পাঠানোর সিদ্ধান্ত কার্যকরী করতে ব্যর্থ হয় প্রবাসী সরকার।

-মুক্তিযুদ্ধের আড়ালে পশ্চিমবঙ্গ এবং উত্তর পূর্ব অঞ্চলের রাজ্যগুলিতে
ভারতীয় বাহিনী অগণিত মুক্তিকাযী যোদ্ধা ও প্রগতিশীল রাজনৈতিক নেতা
কর্মীদের নিধন করে।

-সমমনা কমান্ডাররা ভারতীয় নীল নক্শার বিরোধিতা করার জন্য অধিনস্ত
মুক্তিযোদ্ধাদের প্রয়োজনীয় মটিভেশন এবং ত্যাগ ও তিতিক্ষার মাধ্যমে
তাদের ন্যাচারাল লিডার হিসাবে গড়ে তোলার সিদ্ধান্ত গ্রহণ করেন।

যা দেখেছি, যা বুঝেছি, যা করেছি ২০৭


 

অস্ত্রশস্ত্র এবং রসদপত্র,সংগ্রহের ব্যাপারে পরে আমাদের হয়েছিল তিক্ত অভিজ্ঞতা।
কখনোই আমরা প্রয়োজন অনুযায়ী অস্ত্রশস্ত্র, গোলাবারুদ এবং রসদপত্র পাইনি ৷ যা
পেয়েছি তার পরিমাণ চাহিদার তুলনায় খুবই সামান্য ৷ নিঃসন্দেহে এ সমস্যার কারণে
আমাদের যুদ্ধের প্রথম অবস্থায় শত্রুর হাতে মার খেতে হয়েছিল অনেকক্ষেত্রে ৷
পরবর্তিকালে কমান্ডাররা ক্রমাস্বয়ে নিজেরাই সব ব্যাপারে স্বয়ংসম্পূর্ণ হবার আপ্রাণ
প্রচেষ্টা চালিয়ে মুক্তিযুদ্ধকে এগিয়ে নিয়ে যান। শত্রুপক্ষ থেকে ছিনিয়ে নেয়া অস্ত্রই
ছিল আমাদের হাতিয়ারের মূল উৎস ৷ এতে করে আমাদের পাঁচমিশালী হাতিয়ার নিয়ে
যুদ্ধ করতে হয়। ফলে গোলাবারুদ নিয়ে আমাদের নিদারুণ সংকটে পড়তে হত।
যানবাহনের সমস্যা ছিল অতি প্রকট ৷ আমরা সম্পূর্ণভাবে বাংলাদেশ থেকে নিয়ে আসা
এবং মুক্তাঞ্চল থেকে কজা করা গাড়িগুলোর উপরই নির্ভরশীল ছিলাম ৷ এদের রক্ষনা-
বেক্ষনের দায়িত্বও নিতে হয় কমান্ডারদেরকেই । আমাদের চিকিৎসার সমস্যাও ছিল
প্রকট ৷ ভারতীয় হাসপাতালগুলো প্রায় সময় ভরে থাকত শরনার্থীতে ৷

যুদ্ধকালীন সময় সবচেয়ে বড় ফিল্ড হাসপাতালটি স্থাপিত হয়েছিল ২নং সেক্টরের
বিশ্রামগঞ্জে ৷ বৃটেন থেকে আগত ডাঃ জাফরুল্লাহ, ডাঃ মোমেন এবং তাদের আরও
কয়েকজন বন্ধু-বান্ধবের উদ্যোগে এবং প্রবাসী বাঙ্গালী ও অবাঙ্গালী হিতৈশীদের
সাহায্যে এই বেসরকারি ফিল্ড হাসপাতাল অতি কষ্টে স্থাপন করে মুক্তিযুদ্ধে তারা
অমূল্য অবদান রাখেন । যুদ্ধের সময় বাংলাদেশ থেকে খুব কম সংখ্যক চিকিৎসকই
যুদ্ধে যোগদান করে। তাই তাদের ঘাটতি পূরণ করতে হয়েছিল মেডিকেল কলেজের
ছাত্রছাত্রীদের সাহায্যে । তাদের নিঃস্বার্থ প্রাণঢালা সেবার কথা মুক্তিযোদ্ধারা কখনোই
ভুলতে পারবেন না।

এ ধরণের আরো অনেক সমস্যা ও সমাধানের উপায় কনফারেঙ্গে যদিও বা আলোচিত
হয়েছিল এবং মুক্তিযোদ্ধাদের সব চাহিদাই পূরণ করা হবে বলে মূ্জিবনগর সরকারের
কাছ থেকে প্রতিশ্রুতিও পাওয়া গিয়েছিল কিন্তু যুদ্ধকালীন সময় মুক্তিযোদ্ধারা কখনো
পর্যাপ্ত পরিমাণে কিছুই পায়নি। ঠিক সময়মত পাওয়া যায়নি অতি প্রয়োজনীয়
যুদ্ধসম্ভার। বর্ষাকালে জরুরী ভিত্তিতে মুক্তিযোদ্ধাদের জন্য আচ্ছাদন নির্মানের কথা
থাকলেও সে আচ্ছাদন তৈরি করতে পারেনি আওয়ামী লীগ সরকার । মুক্তিযোদ্ধারা
হাড়কাপুনী শীতে রাত কাটিয়েছেন খোলা আকাশের নিচে ৷ তাবু এবং শীতবসন্ত্রের
পর্যাপ্ত কোন বন্দোবস্তই করা সম্ভব হয়নি সরকারের পক্ষে । কম্বলের উষ্ণতা থেকে
বঞ্চিত থেকেছেন আহত মুক্তিযোদ্ধারা । অধিকাংশ বীর মুক্তিযোদ্ধারা যুদ্ধ করেছেন
আধপেটা খেয়ে, খালিগায়ে, খালিপায়ে। সব কষ্ট, সব অসুবিধা তারা হাসিমুখে
মোকাবেলা করেছিলেন একটি স্বপ্নের নেশায়। সে স্বপ্ন- স্বাধীন শোষণমুক্ত
বাংলাদেশ ।

যা দেখেছি, যা বুঝেছি, যা করেছি ২০৮

 
জুলাই মাসে পৌঁছলেন ক্যাপ্টেন তাহের, ক্যাপ্টেন জিয়াউদ্দিন, ক্যাপ্টেন পাটোয়ারী
 এবং মেজর মঞ্জুর-তার পরিবার এবং দু'জন সৈনিক দেহরক্ষী। তারা শিয়ালকোট
সেক্টর দিয়ে পালিয়ে আসেন। তাদের পর আরো যারা পালিয়ে আসেন তারা হলেন-
ক্যাপ্টেন খায়রুল আনাম, ক্যাপ্টেন পাশা, ক্যাপ্টেন শাহরিয়ার রশিদ খান, লেঃ
বজলুল হুদা, ক্যাপ্টেন রাশেদ চৌধুরী, ক্যাপ্টেন ফারুক রহমান, ক্যাপ্টেন রশিদ, 
লেফটেন্যান্ট জাহাঙ্গীর প্রমুখ। কনফারেন্সের সুযোগে অনেকের সাথেই আমাদের মত 
বিনিময় হয় ভারতীয় নীল নকশার প্রভাব ও পরিণতি নিয়ে। যাদের সাথে বিশেষভাবে 
পরিচিত ছিলাম শুধু তাদের সাথেই গোপনে আলোচনা করা হয়েছিল এই অতি 
স্পর্শকাতর বিষয়টি। মেজর জিয়া, মেজর খালেদ মোশাররফ, ক্যাপ্টেন জলিল এবং 
উইং কমান্ডার বাশার এর অন্যতম। পরবর্তী পর্যায়ে মেজর মঞ্জুর, ক্যাপ্টেন তাহের,
ক্যাপ্টেন জিয়াউদ্দিন, ক্যাপ্টেন সালাহউদ্দিন, ক্যাপ্টেন শাহরিয়ার, ক্যাপ্টেন হাফিজ,
ক্যাপ্টেন মাহবুব, ক্যাপ্টেন রশিদ, ক্যাপ্টেন মহসীন, লেফটেন্যান্ট হুদা, লেফটেন্যান্ট 
জাহাঙ্গীর, লেফটেন্যান্ট নূরুন্নবী ছাড়াও যাদের সাথে বন্ধুত্বের সম্পর্ক আগে থেকেই
বিদ্যমান ছিল তাদের সাথেও বিস্তারিত আলোচনা হয়। পর্দার অন্তরালে মুক্তিযুদ্ধ নিয়ে 
বিভিন্ন মহল, অস্থায়ী সরকার ও ভারতীয় প্রশাসনের চক্রান্ত ও স্বার্থ নিয়ে আলোচনার 
ফলে কতগুলো সিদ্ধান্তের ব্যাপারে আমাদের মধ্যে ঐক্যমত্যের সৃষ্টি হয়। সিদ্ধান্ত 
নেয়া হয় মুক্তিযুদ্ধের প্রাথমিক পর্যায়ে ভারত সরকারের নীতি এবং মুজিবনগর 
সরকারের অযোগ্যতাকে নিয়ে বিশেষ উচ্চবাচ্য করা ঠিক হবে না। আমাদের বিভিন্ন 
মহলের উদ্দেশ্য এবং তাদের হীন উদ্দেশ্য হাসিলের চক্রান্তের ব্যাপারে সদা সচেতন 
থাকতে হবে। একইসাথে মুক্তিযোদ্ধাদের পুনর্গঠন করে তাদেরকে সামরিক এবং
রাজনৈতিকভাবে সচেতন করে তুলতে হবে। তাদের বোঝাতে হবে চক্রান্তের বিভিন্ন 
দিক। তাদের মটিভেট করতে হবে। তাদের বোঝাতে হবে সব চক্রান্তকে নস্যাৎ করে 
দিয়ে আমাদের দেশ স্বাধীন করতে হবে আমাদের নিজেদেরকেই। শুধুমাত্র 
ইসলামাবাদ থেকে দিল্লীতে রাজধানী বদলের জন্য যুদ্ধ করছি না আমরা, প্রয়োজনে 
পাক বাহিনীর সাথে সাথে অবস্থা অনুযায়ী ভারতীয় আগ্রাসনের বিরুদ্ধেও যুদ্ধ করার
জন্য সার্বিকভাবে প্রস্তুত থাকতে হবে মুক্তিযোদ্ধাদের। আট কোটি বাঙ্গালীর জন্য 
হাসিল করতে হবে রাজনৈতিক এবং অর্থনৈতিকভাবে একটি যথার্থ স্বাধীন বাংলাদেশ। 
 কোন করদ রাজ্য কিংবা নামেমাত্র স্বাধীনতা নয়, চাই প্রকৃত স্বাধীনতা এবং জাতীয়
মুক্তি। প্রত্যেক কমান্ডারকে তার কর্মদক্ষতা, শৌর্য্য-বীর্য, সাংগঠনিক দক্ষতা,
 আত্মত্যাগ, রাজনৈতিক সচেতনতা, দেশপ্রেম, রণযোগ্যতা, সাহস ও নৈতিকতার 
 দৃষ্টান্ত স্থাপন করে মুক্তিযোদ্ধা ও মুক্তাঙ্গনের জনগণের হৃদয়ে নেতৃত্বের স্থান করে 
নিতে হবে যাতে করে যুদ্ধত্তোর পর্বে প্রয়োজনে যে কোন ষড়যন্ত্রের মোকাবেলা করতে
জনগণের আস্থা অর্জন করা সম্ভব হয়। প্রতিটি মুক্তিযোদ্ধাকে তৈরি করে তুলতে হবে 
জনগণের Natural Leader হিসেবে। এভাবেই সম্ভব হবে নিজেদের শক্তির

যা দেখেছি, যা বুঝেছি, যা করেছি ২০৯


 

ভিত্তিকে সুদৃঢ় করা। এভাবে নিজেদের তৈরি করতে পারলে ভবিষ্যতে যে কোন
হুমকির মোকাবেলায় জনগণকে সাথে নিয়ে পরীক্ষিত মুক্তিযোদ্ধারা জাতীয় স্বার্থ
রক্ষার্থে জেহাদে ঝাপিয়ে পড়তে সক্ষম হবেন যে কোন ক্রান্তিলগ্নে। স্বার্থপর
রাজনৈতিক নেতৃত্ব জাতির সাথে বিশ্বাসঘাতকতা করলে পরীক্ষিত মুক্তিযোদ্ধারা
জনগণের সংগ্রামে অগ্রণীর ভূমিকা পালন করতে সক্ষম হবেন।

যা দেখেছি, যা বুঝেছি, যা করেছি ২১০

  

অষ্টম অধ্যায়

আওয়ামী লীগের আভ্যন্তরীন কোন্দল ও

প্রেসিডেন্ট ইয়াহিয়া খানের সাধারণ ক্ষমা
ঘোষণা

- জনাব তাজুদ্দিনকে প্রধানমন্ত্রী হিসাবে গ্রহণ করতে পারছিল না অনেকেই ।

- কোলকাতায় মন্ত্রণালয় এবং সচিবালয় সাজিয়ে বসলো প্রবাসী সরকার ।

- প্রবাসী সরকার এবং রনাঙ্গনের সব পর্যায়ে খবরদারী এবং নজরদারীর জন্য
ভারতীয় এজেন্ট নিয়েগ ৷

-খন্দোকার মোশতাক থিয়েটার রোড ছেড়ে সার্কাস এ্যাভেনিউতে পররাষ্ট্র
মন্ত্রণালয় সরিয়ে আনলেন।

- দৈবক্রমে প্রবাসী সরকারের প্রধান কার্যালয় দু'টোই ছিল থিয়েটার রোডে
এবং সার্কাস এ্যাভেনিউতে । অনেকের আচার-আচরণ ও ভাবসাবে মনে হত
তারা যেন সত্যিই থিয়েটার ও সার্কাসের ক্লাউন।

- প্রধানমন্ত্রী এবং পররাষ্ট্রমনত্রীর বিরোধ তীঁৰ্র আকার ধারণ করে।

- খন্দোকার মোশতাক ভারতীয়দের কাছে হয়ে উঠেন চোখের বালি।

- গুজব ছড়িয়ে পরে খন্দোকার মোশতাক নাকি সিআইএ-এর যোগসাজসে
শেখ মুজিবের সম্মতিক্রমে পাকিস্তান সরকারের সাথে সমঝোতার চেষ্টা
করছেন।

-সেই সময়ে হঠাৎ করে প্রেসিডেন্ট ইয়াহিয়া খানের সাধারণ ক্ষমা ঘোষিত
হওয়ায় গুজবটি কিছুটা বিশ্বাসযোগ্যতা পায়।

- সাধারণ ক্ষমার ঘোষণা সব মহলেই আলোড়ন সৃষ্টি করে।

যা দেখেছি, যা বুঝেছি, যা করেছি ২১১

 

যুদ্ধে যোগ দেবার পর একটি জিনিস দেখে বারবার আমাকে অবাক হতে হয়েছে ৷
যেখানেই গেছি, দেখেছি আত্নপ্রত্যয়, আর মানসিক দৃঢ়তায় ভোরের সূর্যের দ্বীপ্তি নিয়ে
হাজার হাজার তরুণ প্রশিক্ষণ নিয়ে মুক্তিযুদ্ধে যোগ দেবার জন্য ঘন্টার পর ঘন্টা
হাসিমুখে লাইন করে দাড়িয়ে থেকেছে নির্বাচিত না হতে পেরে অতৃপ্তির ব্যথা নিয়ে
ফিরে যেতে হয়েছে অনেককেই ৷ যুব শিবিরে অপেক্ষা করেছে তারা দিনের পর দিন.
কখন জীবন দেবার ডাক আসে । যেখানেই গেছি, সবাই আমাকে ঘিরে ধরেছে সবার
মুখে একই প্রশ্ন, আর কতদিন অপেক্ষা করতে হবে মুক্তিযোদ্ধা হিসেবে প্রশিক্ষণ নিয়ে
যুদ্ধে যেতে? কি সেই তাদের আকুতি! জীবন দেবার জন্য সবাই তৈরি। নিজেদের
মাঝে তীব্র প্রতিদ্বন্দ্বিতা কে কার আগে যুদ্ধে যেতে পারে। কি সহজভাবে যুদ্ধের
ভয়াবহতাকে তুচছ করে তারা সংগ্রামে যোগ দিতে আগ্রহী । তাদের দেশপ্রেম,
আত্মত্যাগের স্পৃহা, আন্তরিকতা আমাকে মুগ্ধ করেছে। রিক্রুটিং সেন্টারগুলোতে
তরুণদের লাইন দেখেই আমি বুঝেছিলাম এই নিবেদিত প্রাণ তরুণদের রক্ত বিফল
হবে না। কোন শক্তি কিংবা সময়ের দীর্ঘতা কোন কিছুই তাদের রুখতে পারবে না
বাংলাদেশের স্বাধীনতার সূর্য তারা ছিনিয়ে আনবেই ৷ এমন স্বতঃস্ফুর্তভাবে যুদ্ধে যোগ
দেবার স্পৃহা পৃথিবীর অন্য কোন জাতির স্বাধীনতার ইতিহাসে নেই। গণচীন, রাশিয়া,
প্রাচ্য ইউরোপীয় দেশগুলোর কারও ইতিহাসই এমন দৃষ্টান্ত রাখতে সক্ষম হয়নি।
বেশিরভাগ দেশে জাতীয় মুক্তি সংগ্রাম সংগঠিত হয়েছে ব্যাপক রাজনৈতিক ও
সামরিক প্রস্তুতির পরিপ্রেক্ষিতে ৷ কিন্তু বাংলার তরুণরা কোন পূর্ব প্রস্তুতি ছাড়া যেভাবে
স্বতঃস্ফুর্তভাবে স্বাধীনতা সংগ্রামে ঝাপিয়ে পড়েছে এবং যুদ্ধক্ষেত্রে শৌর্য্য ও
আত্মত্যাগের অতুলনীয় নিদর্শন রেখেছে তার দৃষ্টান্ত পৃথিবীর যে কোন মুক্তিযুদ্ধের
ইতিহাসেই বিরল । এই সত্য আকাশের সূর্যের মতই উজ্জ্বল। এক অনন্য ইতিহাস
সৃষ্টি করেছিল বাংলাদেশের অকুতোভয় বীর মুক্তিযোদ্ধারা ।

যদি কোন দল বা গোষ্ঠি এককভাবে মুক্তিযুদ্ধের সব কৃতিত্ব কিংবা জনগণের বিজয়কে
নিজেদের বলে দাবি করে তবে সেটা হবে ইতিহাস বিকৃতির কদর্য প্রচেষ্টা এবং চরম
ধৃষ্ঠতা। দীর্ঘ দিনের শোষণের তীব্রতাই আমাদের জাতীয়তাবোধ তীব্র করে তুলেছিল;
আর সেই তীব্রতাই মুক্তিযুদ্ধের মাধ্যমে দেশকে স্বাধীন করে তোলার প্রত্যয়কে দৃঢ়তা
দান করেছিল ৷ জাতীয় শোষণ থেকে সার্বিক মুক্তি পাবার চেতনাই জনগণ এবং তরুণ
সমাজকে শুরু থেকে শেষ পর্যন্ত মুক্তিযুদ্ধে শক্তি ও প্রেরণা যুগিয়েছে। তাদের নিঃস্বার্থ
আত্মত্যাগের ফলেই অর্জিত হয়েছে স্বাধীনতা। তাই মুক্তিযুদ্ধ ও স্বাধীনতার সব
কৃতিত্বের দাবিদার সার্বিকভাবে দেশের জনগণ এবং তরুণ যোদ্ধারা। কোন
ব্যক্তিবিশেষ অথবা দল নয়।

যা দেখেছি, যা বুঝেছি, যা করেছি ২১২

 

Guerilla Advisor to the Sector Commander হিসাবে গেরিলাদের 
রিক্রুটিং, ট্রেনিং থেকে সব দায়িত্বই আমাকে তুলে নিতে হয়েছিল নিজ হাতে। গেরিলা
বাহিনীর প্রশাসনিক এবং অভিযান নিয়ন্ত্রণ সংক্রান্ত দায়িত্ব ছিল বিশেষ কষ্টকর।
গেরিলাদের থাকা-খাওয়ার সব ব্যবস্থাই করতে হত নিজের উদ্যোগে। শত শত 
মুক্তিযোদ্ধাদের এলাকা ভিত্তিক ভাগ করে তাদের দায়িত্ব সম্পর্কে আলাদা ভাবে ব্রিফিং
করতে হত। প্রত্যেক গ্রুপের জন্য অস্ত্রশস্ত্র, গোলাবারুদ, এবং রাহা খরচের ব্যবস্থাও
করতে হত আমাকেই। ছেলেদের ভেতরে পাঠানোর জন্য শত্রুবাহিনীর তৎপরতা ও
চলাচল সংক্রান্ত সর্বশেষ খবরা-খবর সংগ্রহ করতে হত নিজেদের ইনটেলিজেন্স 
নেটওয়ার্কের মাধ্যমে। পাক সেনারা এবং টহলদার বাহিনী সর্বদা জায়গা পরিবর্তন 
করত তাই আমাদেরকেও সর্বশেষ পরিস্থিতি সম্পর্কে যতটুকু সম্ভব খবরাদি সংগ্রহের
প্রচেষ্টা জারি রাখতে হত সর্বক্ষণ। ইনডাকশনের জন্য আমরা গাইডের বন্দোবস্ত 
করতাম। এদের বেশিরভাগই ছিল পূর্বতন স্মাগলার। বর্ডার এলাকার চোরা পথগুলো
থাকত তাদের নখদর্পণে। তারা নিরাপদ রাস্তায় গেরিলাদের পূর্ব নির্ধারিত ঘাঁটিতে
পৌছে দেবার দায়িত্ব পালন করত। ঘাঁটি থেকে ঘাঁটিতে নতুন আগন্তুকদের আগমন 
বার্তা আগে থেকেই দেয়া থাকত, সেখানে তাদের খাদ্য ও থাকার ব্যবস্থাও আগে
থেকেই করা হত। তারপর থেকে গেরিলারা তাদের স্বীয় ব্যবস্থায় যার যার দায়িত্ব
 পালন করতো। প্রত্যেক গ্রুপের সদস্যদের নাম-ঠিকানা, তাদের পরিকল্পনা,
চলাফেরার উপর নজর রাখা, ঘাঁটি, অস্ত্রশস্ত্র, গোলাবারুদের হিসাব, ধ্বংসপ্রাপ্ত টার্গেট,
কাপড়-চোপড়, রেশন, অন্যান্য সরবরাহ এবং সব খরচের হিসাব রাখার দায়িত্ব ছিল
টিম-লিডার এর। নিয়মিত রিপোর্ট পরে তাকে পাঠাতে হত হেডকোয়াটার্সে। দেশের
ভেতর অপারেশনরত প্রতিটি গ্রুপের সাথে আমাদের যোগাযোগ রাখতে হত। তাদের
উপর নিয়ন্ত্রণ রক্ষা করা এবং নির্ধারিত দায়িত্ব পালন নিশ্চিত করার ব্যাপারেও 
কমান্ডারদের তৎপর থাকতে হত। গেরিলা গ্রুপগুলো তাদের কর্মকান্ড এবং 
শত্রুপক্ষের গোপন ও প্রয়োজনীয় সব তথ্যাদি নিয়মিতভাবে আমাদের কাছে পাঠাত 
কুরিয়ারের মাধ্যমে। অনেক সময় প্রয়োজনে এ ব্যাপারে সাংকেতিক কোর্ডও ব্যবহার 
করা হত। অবস্থা এবং টার্গেটের গুরুত্ব বুঝে গেরিলা গ্রুপদের সাথে ওয়‍্যারলেস 
সেটের মাধ্যমেও যোগাযোগ ও খবরা-খবর সংগ্রহের ব্যবস্থা করা হত; তবে সে
সুযোগ ছিল খুবই সীমিত। খবরা-খবর সংগ্রহের বিরাট নেটওয়ার্ক গড়ে তুলতে
হয়েছিল প্রত্যেক কমান্ডারকে। এ ব্যাপারে অনেক রাজাকার, পিস্ কমিটির চেয়ারম্যান
আমাদের সাহায্য করেছেন। অনেকে পরোক্ষভাবে গেরিলাদের অপারেশনেও সাহায্য
করেছেন। তাদের থাকা-খাওয়া ও টাকা-পয়সা দিয়ে সাহায্য করেছেন এমন নজীরও
অনেক রয়েছে। অতএব, যুদ্ধের সময় সব রাজাকার এবং সব পিস্ কমিটির সদস্য 
অথবা চেয়্যারম্যানরাই যে মুক্তিযুদ্ধে বিরোধিতা করেছিলেন সেটা সত্য নয়।
অনেকের ভূমিকা বরং ছিল প্রশংসনীয়। এভাবেই আমাদের আবর্তনমূলক কাজ চলতো ।


যা দেখেছি, যা বুঝেছি, যা করেছি ২১৩


 

দিনের পর দিন । চর্তুদিকে সবকিছু ২৪ ঘন্টা চালু রাখা ছিল আমাদের দূরহ দায়িত্ব ।
এর কোন একটা দিকে অবহেলা হলেই ছিল বিপদের সমূহ সম্ভাবনা।

যুদ্ধ পরিচালনার জন্য প্রয়োজনীয় অস্ত্রশস্ত্র, গোলাবারুদ, রসদ সামগ্রীর বন্দোবস্ত
করার ওয়াদা প্রবাসী সরকার বার বার করে ব্যর্থ হলেও ফ্রন্টলাইন কমান্ডারদের ওপর
সর্বদাই তাদের কাছ থেকে নির্দেশ আসতে থাকে যুদ্ধ আরো জোরদার করার।
উপরওয়ালাদের সাহায্যের আশায় নিষ্ক্রিয় হয়ে না থেকে মুক্তিযোদ্ধারা কিন্তু অনবরত
আঘাত হেনে শত্রুপক্ষকে ঘায়েল করে চলেছিল । তাদের হাতে বিপুল সংখ্যক শত্রু
নিহত কিংবা আহত হয়েছিল প্রতিদিন । বন্ধ করে দেয়া সম্ভব হয়েছিল তাদের মিল-
ফ্যাক্টরি, অচল করে দেয়া হয়েছিল বিদ্যুৎ সরবরাহ এবং যাতায়াত ব্যবস্থা। নিজেরাও
আত্মাহুতি দিয়েছিলেন অনেক। হতাহতের সংখ্যাও বেড়েছে দিনদিন। কিন্তু
মুজিবনগর সরকার কিংবা উচ্চ পর্যায়ের নেতৃবৃন্দের কাছ থেকে এ ত্যাগ ও বীরত্বের
স্বীকৃতি কিংবা প্রশংসা তারা খুব একটা পাননি কখনোই ৷ অবোধ্য কারণে তাদের
সাফল্যকে ছোট করেই দেখার প্রবণতাও স্পষ্ট ধরা পড়েছে ক্ষেত্র বিশেষে । ফলে
স্বাভাবিক কারণেই প্রবাসী সরকার এবং আর্মি হেডকোয়াটার্সের হোমরা-চোমরাদের
প্রতি মুক্তিযোদ্ধারা ছিলেন ক্ষুদ্ধ ৷

শত মাইল দুর্গম, পার্বত্য অঞ্চল ও নিবিড় বনানী পার হয়ে সমস্ত কিছু ফেলে রেখে
জীবনের ঝুঁকি নিয়ে মুক্তিযুদ্ধে যোগ দেবার জন্য যারা সীমান্ত পেরিয়ে এসেছিল
রাজনৈতিক নেতৃবৃন্দের বেশিরভাগই তাদের ব্যাপারেও তেমন একটা আগ্রহ প্রকাশ
করেননি । ট্রেনিং নেবার আশায় মাসের পর মাস তারা অপেক্ষা করেছে যুব শিবিরে
অনাহারে, অর্ধহারে। রক্ত আমাশয়, জ্বরে মারাও গেছে অনেকে । তারা যে মহৎ
উদ্দেশ্যে সব ছেড়ে ঘরছাড়া হয়েছিল তার স্বীকৃতিও কারো কাছ থেকে তারা পায়নি।
প্রবাসী আওয়ামী লীগ সরকার ও তাদের দলীয় নেতারা সবাই কোলকাতায় অবস্থান
করে বেশিমাত্রায় ব্যস্ত হয়ে পড়েছিলেন শরনার্থী শিবির, মন্ত্রণালয়, সচিবালয় ও
তাদের ভারতীয় কাউন্টার পার্টদের নিয়ে মুক্তিযুদ্ধের চেয়ে প্যালেসক্লিক ও ক্ষমতার
দরকযষাকষির ব্যাপারেই তারা ছিলেন বেশি ব্যস্ত । মুক্তিযুদ্ধ এবং মুক্তিযোদ্ধাদের উপর
তাদের অনাস্থাই ছিল এর মূল কারণ । এই অবস্থার পরিপ্রেক্ষিতে সব কমান্ডারকেই
স্থানীয় অধিবাসী, সুহৃদ, সহানুভূতিপ্রবণ লোকজন এবং মুক্তাঞ্চল থেকে পাওয়া
সাহায্য ও দান গ্রহণ করে যুদ্ধ চালাতে হয়েছে। কারণ, কোলকাতায় অবস্থিত
মুজিবনগর সরকার তাদের দায়িত্বে ব্যর্থ হলেও মুক্তিযোদ্ধা কমান্ডারদের দায়িত্ব
পালনে গাফিলতির কোন অবকাশ ছিল না। নিজ নিজ সাধ্যে যতটুকু পেরেছেন আপ্রাণ
চেষ্টা করেছেন যোদ্ধাদের দাবি এবং চাহিদা পূরণ করতে। তাদের সেই
আন্তরিকতাতেই তাদের কথায় হাসিমুখে প্রাণ দিয়েছে অসংখ্য মুক্তিযোদ্ধা বিনা প্রশ্নে,

যা দেখেছি, যা বুঝেছি, যা করেছি ২১৪

 

নির্দ্ধিধায়। সে সমস্ত শহীদ আত্মার সাথে করা প্রতিজ্ঞার কতটুকু আমরা অধিনায়ক
হয়ে রক্ষা করতে পেরেছি সেটা আজও বিবেকে প্রশ্ন হয়ে জ্বলছে । যাদের রক্তে গড়া
এই বাংলাদেশ সে বাংলাদেশ আজও অভিশপ্ত। কারণ শহীদের রক্তের সাথে বেঈমানী
করে কোন দেশ বা জাতি উন্নতি করতে পারে না। আল্লাহর গজব থেকেও মুক্তি নেই
সে দেশ বা জাতির। আল্লাহর বিধান, অমোঘ নিরপেক্ষ। সেখানে চলে না কোন
ছলচাতুরি, প্রতারণা । দেশও জাতিকে বাঁচাতে হলে আমাদের হতে হবে পাক্কা
ঈমানদার, হতে হবে বিবেকবান ৷ সত্যকে সত্য বলে মেনে নিতে হবে। যার যা প্রাপ্য
তাকে তা দিতে হবে, উপযুক্তকে দিতে হবে তার ন্যায্য সম্মান । লাখো শহীদের
চেতনার বাস্তবায়নের মধ্যেই নিহিত রয়েছে সত্যিকারের মুক্তির পথ।

মুক্তিযুদ্ধকে ভারতীয় পর্যবেক্ষণ ও নিয়ন্ত্রণে রাখার জন্য ভারতীয় সরকারের তরফ
থেকেও একজন করে সেক্টর কমান্ডার নিয়োগ করা হয়েছিল । তাদের একেকজনের
অধিনে একটি কিংবা দু'টি করে সেক্টরের দায়িত্ব দেয়া হয়েছিল। ভারতীয় সেক্টর
কমান্ডার এবং তাদের অফিসারদের সবাই ছিলেন কাউন্টার ইনসারজেন্সি এবং
গোয়েন্দা বিভাগের বিশেষ ট্রেনিংপ্রাপ্ত সদস্য ৷ বাংলাদেশে মুক্তি বাহিনীর সেক্টর, সাব-
সেক্টর কমান্ডারদের কার্যকলাপ, প্রশিক্ষণ, রণকৌশল, ইনডাকশন প্রভৃতি ব্যাপারে
তারা খুবই সতর্কদৃষ্টি রাখতেন সর্বক্ষণ ৷ রিক্রুটিং এর ব্যাপারেও তাদের ছিল ভীষণ
সর্তকতা। পাছে নকশালী অথবা বামপন্থী প্রগ্রেসিভ মাইন্ডের ছেলেরা রিক্রুটেড হয়ে
মুক্তি বাহিনীর সদস্য না হয়ে পড়ে এ বিষয়ে তাদের সতকর্তা ছিল অবিশ্বাস্য । আমরা
তাদের কড়া দৃষ্টিকে ফাঁকি দিয়ে অনেক ক্ষেত্রে বামপন্থী দেশপ্রেমিক ছেলেদেরকেও
আমাদের ক্যাম্পে জায়গা দিয়েছি। ট্রেনিং দিয়ে, অস্ত্র দিয়ে তাদের ভেতরেও
পাঠিয়েছি যুদ্ধ করতে । কিন্তু এ সমস্ত কিছু করতে হয়েছিল অতি গোপনে ৷

বাংলাদেশের জাতীয় স্বাধীনতা সংগ্রাম ভারতের বিভিন্ন জাতীয় মুক্তির আন্দোলনকে
যাতে কোন প্রকারে ইনফ্লুয়েন্স করতে না পারে কিংবা কোনরূপ সাহায্য তারা
আমাদের সশস্ত্র সংগ্রাম থেকে নিতে না পারে তার জন্য বিশেষ ব্যবস্থা এহণ করেছিল
ভারতীয় সরকার ও বিশেষ গোয়েন্দা বিভাগগুলো । কিন্তু তাদের অতি সর্তকতা সত্ত্বেও
আমাদের মুক্তি সংগ্রাম বিশেষ প্রভাব ফেলেছিল পশ্চিম বাংলা, নাগাল্যান্ড, মিজোরাম,
আসাম, যনিপুর, পাঞ্জাব এবং দক্ষিনাঞ্চলের তামিলদের জাতীয় মুক্তি সংগ্রামগুলোকে ।
তাড়াহুড়া করে বাংলাদেশের মুক্তি সংগ্রামের সমাপ্তি টেনে আনার জন্য এটা ছিল
অন্যতম একটা প্রধান কারণ ৷ দিল্লীর কেন্দ্রিয় শাসনের নাগপাশ থেকে মুক্তির জন্য এ
সমস্ত অঞ্চলের অধিবাসীরা দীর্ঘ দিন যাবৎ তাদের মুক্তির আন্দোলন চালিয়ে যাচ্ছিল
নিজেদের আত্মনিয়ন্ত্রণের জন্য। তাই স্বাভাবিক কারণেই বাংলাদেশের মুক্তি সংগ্রাম
তাদের মুক্তির চেতনা, ও প্রেরণাকে আরো বাড়িয়ে দিয়েছিল। আমাদের মুক্তি

যা দেখেছি, যা বুঝেছি, যা করেছি ২১৫


 

সংগ্রামের সাথে যে সমস্ত অফিসাররা জড়িত ছিলেন পরবর্তিকালে তাদের অনেকেই 
তাদের নিজস্ব জাতীয় মুক্তি আন্দোলনে যোগ দেন। শহীদ হন অনেকেই। বিশেষ
করে শিখদের খালিস্থান মুভমেন্টে তাদের অনেকেই যোগদান করেছিলেন। প্রাণ
দিয়েছেন জেনারেল সবেক সিং, কর্নেল সূরজ সিং প্রমুখ বীর মুক্তিযোদ্ধারা 
জাতীয়তাবাদী চেতনায় উদ্বুদ্ধ হয়ে। তাদের অনেকেই আজ অব্দি বীর বিক্রমে চালিয়ে
যাচ্ছেন তাদের স্বাধীনতার সংগ্রাম। মুক্তিপাগল এ সমস্ত জাতীয়তাবাদী ব্যক্তিদের
রক্তে আগুন ধরিয়ে দিয়েছিলেন বাংলাদেশের তরুণ মুক্তিযোদ্ধারা।


ইতিমধ্যে কোলকাতায় অবস্থিত মুজিবনগর সরকারের নির্দেশে পালিয়ে আসা
আমলাদের নিয়ে গঠিত হয়েছে বিভিন্ন মন্ত্রণালয় এবং সচিবালয়। বাংলাদেশ বেতার
কেন্দ্র, গণ সংযোগ ও বর্হিবিশ্বের সাথে যোগাযোগ বিভাগ প্রভৃতি। দপ্তর, পরিদপ্তরের
ভারে মুজিবনগর সরকার কোলকাতায় ভীষণ ব্যস্ত। প্রতিটি দপ্তরের সাথে জড়িত
রয়েছেন ভারতীয় কর্তৃপক্ষের সদস্যরা। তাদের সকল ব্যস্ততা ও কর্মকান্ডের হদিস
রনাঙ্গনে বসে আমরা কিছুই তেমন টের পাইনি। মাঝেমধ্যে নানা ধরণের খবর কিংবা
গুজব ভেসে আসত আমাদের কানে। তাদের কর্মতৎপরতা প্রত্যক্ষভাবে মুক্তিযুদ্ধে
কতটুকু অবদান রেখেছে সেটা নির্ধারন করার দায়িত্ব রইলো ঐতিহাসিকদের উপর। 
তবে তাদের তৎপরতার যুক্তিকতা অস্বীকার করে বেশ কয়েকজন আমলা সরাসরি
মুক্তিযুদ্ধে যোগ দেয়ার জন্য সোচ্চার হয়ে উঠেছিলেন। তাদের মতে দেশের ভেতর
থেকে মুক্তি সংগ্রামকে সংগঠনের সাথে সাথে মুক্তাঞ্চলে গঠিত হওয়া উচিত ছিল এ
ধরণের প্রবাসী সরকার। রনাঙ্গন থেকে বিচ্ছিন্নভাবে সুদূর কোলকাতায় মন্ত্রণালয়,
সচিবালয় সাজিয়ে বসার কোন যৌক্তিকতা নেই। কোলকাতায় বসে সবাই যার যার
পদ ও মর্যাদা টিকিয়ে রাখতেই বিশেষভাবে ব্যস্ত হয়ে পড়েছিলেন। ক্ষমতার কোন্দলে
কলুশিত হয়ে উঠেছিল থিয়েটার রোড এবং সার্কাস এ্যাভেনিউর পরিবেশ।


পররাষ্ট্রমন্ত্রী জনাব খন্দোকার মোশতাক আহমদ তার মন্ত্রণালয় স্থাপন করলেন সার্কাস
এ্যাভেনিউতে। পুরো মিশনটাই তখন থেকে পররাষ্ট্র মন্ত্রণালয়ের প্রধান দপ্তর হিসেবে
কাজ করে যাচ্ছিল। পররাষ্ট্র সচিব ছিলেন জনাব মাহবুবুল আলম চাষী। খন্দোকার
মোশতাক আহমদের একান্ত সচিব জনাব কামাল সিদ্দিকী। এ ছাড়া সার্কাস 
এ্যাভেনিউতে জনাব তাহেরউদ্দিন ঠাকুর এবং জনাব মওদুদ আহমদ বর্হিবিশ্বের সাথে
এবং বিদেশী সাংবাদিকদের সাথে যোগাযোগ রক্ষা করার জন্য একটি তথ্য সেল
খুলেছিলেন। সেটি পররাষ্ট্র মন্ত্রণালয়ের যোগসাজসে পরিচালিত হত। আইনজীবি 
হিসেবে আগরতলা ষড়যন্ত্র মামলায় জনাব মওদুদ আহমদ আওয়ামী লীগের পক্ষে
কৌসুলী হয়ে যথেষ্ট কাজ করেছিলেন তবুও প্রবাসী সরকারের কাছ থেকে তিনি তার 
উদ্যোগের কোন স্বীকৃতি পাননি। এ ব্যাপারে বিশেষ দুঃখ প্রকাশ করে জনাব মওদুদ


যা দেখেছি, যা বুঝেছি, যা করেছি ২১৬


 

আহমদ প্রধানমন্ত্রী তাজুদ্দিন আহমদকে একটি নিবেদন পত্রও লিখেছিলেন। তিনি
চাইছিলেন স্বীয় উদ্যোগে স্বাধীনতা সংগ্রামের পক্ষে তিনি যা কিছুই করছিলেন প্রবাসী
সরকার তার স্বীকৃতি দিয়ে তাকেও কোন একটা বড়সড় পদে বহাল করুক ৷ কিন্তু তার
সে আশা পূরণ করেনি মুজিবনগর সরকার অজানা কোন কারণবশতঃ

ইতিমধ্যে থিয়েটার রোডের প্রধানমন্ত্রীর সচিবালয়ের সাথে পররাষ্ট্র মন্ত্রণালয়ের
বিরোধিতার কথা প্রকাশ হয়ে পড়তে থাকে। নীতিগত অনেক বিষয়েই জনাব
তাজুদ্দিন ও তার পররাষ্ট্র মন্ত্রীর মাঝে ব্যবধান গড়ে উঠতে থাকে। ভারতীয় সরকারও
জনাব মোশতাকের প্রতি বিরূপ হয়ে উঠে। বাজারে গুজব ছড়িয়ে পড়ে যে জনাব
খন্দোকার মোশতাক আহমদ গোপনে সিআইএ এর মাধ্যমে আমেরিকার সাথে
যোগাযোগ রক্ষা করে চলেছেন । অস্থায়ী সরকারের অলক্ষ্যে আমেরিকার মধ্যস্থতায়
তিনি নাকি পাকিস্তান সরকার ও শেখ মুজিবের সাথে আলোচনার মাধ্যমে পূর্ব
পাকিস্তান সমস্যার একটি গ্রহণযোগ্য রাজনৈতিক সমাধান খুঁজে পাবার চেষ্টায়
আছেন ৷ তার এই উদ্যোগের পেছনে আওয়ামী লীগের দক্ষিনপন্থী বেশ একটা বড়
প্রভাবশালী অংশের সমর্থনও নাকি রয়েছে। এ ধরণের গুজব ছড়িয়ে পড়ার অল্প
কিছুদিনের মধ্যেই জেনারেল ইয়াহিয়া খান সাধারণ ক্ষমা ঘোষণা করলেন। তার এই
ঘোষণাকে কেন্দ্র করে মুজিবনগর সরকারের রাজনৈতিক নেতাদের মাঝে ভীষণ
আলোড়ন সৃষ্টি হল। নেতাদের অনেকেই তখন পর্যন্ত মুক্তিযুদ্ধ করে সহসা বা
কোনদিনই দেশ স্বাধীন করা যাবে কিনা এ বিষয়ে বিশেষ সন্দেহ পোষণ করতেন।

তাদের মনোভাব ছিল এরূপ:- যা হবার তাতো হয়েই গেছে। আখের যতটুকু
গোছাবার তাও বেশ গুছিয়ে ফেলা হয়েছে সেক্ষেত্রে যত তাড়াতাড়ি সম্ভব দেশে
ফিরতে না পারলে, গোছান সম্পদ ভোগ করা যাবে না। তাই ইয়াহিয়া খানের সাধারণ
ক্ষমার সুযোগটা বিশেষ গুরুত্বের সাথে বিবেচনা করা উচিত৷

যা দেখেছি, যা বুঝেছি, যা করেছি ২১৭

 



নবম অধ্যায়

যুদ্ধকালীন সময়ে লুটপাট এবং দুর্নীতির
ইতিহাস

- আওয়ামী লীগারদের লুটপাটের ইতিহাস শুরু হয়েছিল মুক্তিযুদ্ধের
সময়কালেই।

- ব্যাংক ও ট্রেজারী লুটের কোটি কোটি টাকা আত্মসাৎ করে হোমরা-চোমরারা
সব “জয় বাংলার শেঠ' নামে পরিচিতি লাভ করে।

-ঐ সমস্ত অসৎ ব্যক্তিদের আচরণ মুক্তিযুদ্ধকে কলংকিত করছিল বিধায়
মুক্তিযোদ্ধারা ক্ষিপ্ত হয়ে উঠেছিলেন।

-পূর্ব পাকিস্তান থেকে আনা বিপুল অঙ্কের টাকার কোন হিসাব দেয়নি
আওয়ামী লীগ সরকার, লুটপাটেরও কোন বিচার হয়নি।

- প্রবাসী সরকারের ব্যর্থতা, লুটপাট সমিতির কার্যক্রম এবং নেতাদের
বিলাসবহুল জীবন নিয়ে জনাব জহির রায়হান একটি প্রামাণ্য চিত্র তৈরি
করার ঝুঁকি নিয়েছিলেন। এটাও তার রহস্যজনক মৃত্যুর কারণ হতে পারে।

- মুক্তিযুদ্ধের শুরু থেকে শেষ পর্যন্ত মাওলানা ভাসানীকে গৃহবন্দী করে
রেখেছিল ভারত সরকার।

- স্বাধীনতা সংগ্রামের সঠিক মূল্যায়ন করতে ব্যর্থ হয়েছিল বামপন্থীরা। ভারত
সরকারের মনোভাবও তাদের প্রতি ছিল বিরূপ।

- নির্বাচিত সাংসদদের মুক্তাঞ্চচলে প্রশাসক এবং সেষ্টরগুলিতে পলিটিক্যাল
কমিসার হিসেবে নিযুক্ত করার সিদ্ধান্ত কার্যকারী করতে ব্যর্থ হয় প্রবাসী
আওয়ামী লীগ সরকার ।

যা দেখেছি, যা বুঝেছি, ঘা করেছি ২১৯


 

তারা কোলকাতায় বেশ আরাম-আয়েশেই সময় কাটাচ্ছিলেন কিন্তু ক্রমান্বয়ে তাদের
অসৎ উপায়ে লুটপাট করার কথা প্রকাশ পেয়ে যাচ্ছিল। এতে তাদের সম্মানেরই শুধু
হানি হচ্ছিল তা নয় তাদের অনেকের প্রতিই বিক্ষুদ্ধ হয়ে পড়ছিলেন মুক্তিযোদ্ধারা। 
তারা যেখানে অনাহারে, অস্ত্রহীন-বস্ত্রহীন অবস্থায় দেশকে স্বাধীন করার জন্য
জীবনবাজী রেখে রণাঙ্গনে লড়ছেন তখন এ সমস্ত অসৎ রাজনীতিবিদ ও লুটেরার দল
লুটপাটের বেশুমার টাকায় বিলাসী জীবন যাপন করে বাঙ্গালীদের বদনাম করছিলেন
অতি নিলজ্জভাবে। এ অপমান মুক্তিযোদ্ধারা কিছুতেই মেনে নিতে পারছিলেন না। 
কোটি কোটি টাকা বাংলাদেশ থেকে লুটে আনা হয়েছিল। শুধুমাত্র বগুড়ার ষ্টেট ব্যাংক
থেকে লুট করা হয়েছিল ৫৬ কোটি টাকার উপর। এ সমস্ত লুটপাটের সাথে জড়িত 
ছিলেন রাজনৈতিক নেতারা এবং আমলাদের একটা অংশ। কোটি কোটি টাকা নিয়ে 
বিদেশের মাটিতে বসে ছিনিমিনি খেলার ন্যাক্কারজনক ইতিহাসের কোন জবাব 
আওয়ামী লীগ সরকার প্রবাসে কিংবা স্বাধীনতার পর জনগণের কাছে দেয়ার কোন 
প্রয়োজনীয়তাই অনুভব করেনি। মনগড়া হিসাবের ফিরিস্তি দিয়ে লুটপাটের কলঙ্ক 
মোছা যায় না। সংগ্রামকালের লুটপাটের সম্পদে রাতারাতি রাজনৈতিক নেতারা, 
তাদের পরিবার-পরিজনরা এবং চিহ্নিত কিছু আমলা আঙ্গুল ফুলে কলাগাছ 
হয়েছিলেন। বাড়ি, গাড়ি, সম্পদের পাহাড় গড়ে তুলেছিলেন ঐ সমস্ত অসৎ ব্যক্তিরা। 
সেই সমস্ত রহস্য সময়ের সাথে ক্রমান্বয়ে জনগণের সম্মুখে পরিষ্কার হয়ে উঠছিল। 
সংগ্রামকালের এক পর্যায়ে ক্ষুদ্ধ মুক্তিযোদ্ধারা একবার সিদ্ধান্ত গ্রহণ করেছিলেন যে 
মুক্তিযুদ্ধ এগিয়ে নেয়ার জন্য সর্বপ্রথম এ সমস্ত অসৎ ব্যক্তিদের নেতৃত্ব থেকে সরিয়ে 
ফেলা দরকার। এ ব্যাপারে কর্নেল ওসমানীর সাথে কথাও হয়েছিল। তাকে বোঝানো 
হয়েছিল এ সমস্ত অসৎ নেতৃত্বের অধিনে মুক্তিযুদ্ধ পরিচালিত হওয়ায় বিশ্ব পরিসরে 
সংগ্রামের ভাবমূর্তি ক্ষুন্ন হচ্ছে। শুধু তাই নয় তাদের পার্থিব লোভ-লালসা এবং 
চারিত্রিক দুর্বলতার সুযোগ গ্রহণ করে প্রয়োজনে সম্পূর্ণ জাতিকেই ব্ল‍্যাকমেইল করা 
সম্ভব হবে অতি সহজেই। সব শুনে তিনি বলেছিলেন, "অভিযোগ যুক্তি সম্পন্ন কিন্তু 
তবুও বিদেশের মাটিতে নিজেদের মাঝে কাটাকাটি শুরু করলে মূল উদ্দেশ্য থেকে 
আমরা দূরে সরে যাব। অবশ্যই এ সমস্ত অসৎ ব্যক্তিদের শাস্তি পেতে হবে, কিন্তু 
সেটা দেয়া হবে স্বাধীন বাংলাদেশে প্রকাশ্যে গণআদালতে।" তার কথা মেনে 
নিয়েছিলেন মুক্তিযোদ্ধারা। কিন্তু স্বাধীন বাংলাদেশে গণআদালত তো দূরের কথা কোন 
কোর্ট-আদালতেও ঐ সমস্ত অপরাধিদের বিচার হয়নি। কারণ এ সমস্ত অসৎ 
কার্যক্রমের সাথে প্রশাসনের প্রায় সব রুই-কাতলাই জড়িত ছিলেন। রক্ষক যখন 
ভক্ষক হয়ে উঠে তখন অবস্থা বেসামাল হয়ে পড়ে। স্বাধীনতার পর বাংলাদেশের 
অবস্থাও হয়েছিল ঠিক তাই। লুটপাট, চুরি-চামারির বিচারের পরিবর্তে এ সমস্ত 
জাতীয় স্বার্থ বিরোধী কার্যকলাপের মাত্রা গিয়েছিল অনেক বেড়ে। কর্নেল 
ওসমানীর কথা শুধু কথা হয়েই থেকে যায়। স্বাধীনতার লগ্ন থেকেই কোন ব্যাপারেই ন্যায়সঙ্গত


যা দেখেছি, যা বুঝেছি, যা করেছি ২২০ 
